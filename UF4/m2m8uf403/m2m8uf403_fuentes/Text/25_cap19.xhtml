<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XIX</h3>
<p class="primer"><span class="capital">J</span>ohn Isidore va abaixar la vista i va veure les seves mans, aferrades a les nanses bessones de la caixa d'empatia. Mentre les mirava, absort, les llums del menjador de casa seva es van apagar. Va veure com Pris corria a la cuina, per apagar el llum de la taula.</p>
<p>—Escolta, J. R. —va xiuxiuejar asprament Irmgard mentre l'agafava per l'espatlla i li clavava les ungles amb frenètica intensitat. No semblava ser conscient del que feia. En la tènue llum nocturna que es filtrava de l'exterior, el rostre d'Irmgard es veia distorsionat,astigmàtic. S'havia transformat en... una noia guapa atemorida amb els ulls encongits per la por, diminuts, sense parpelles—. Has d'anar a la porta —va mussitar—, quan hi piqui, si pica. I li has d'ensenyar la teva identificació, i dir-li que aquesta és la teva casa i que aquí no hi ha ningú més. I demanar-li que t'ensenyi una ordre judicial.</p>
<p>Pris, dempeus al seu altre costat, amb el cos arquejat, va mormolar:</p>
<p>—No el deixis entrar, J. R. Fes qualsevol cosa per què no entri. Saps el que faria aquí, un caçarecompenses? Entens el que ens faria?</p>
<p>Isidore es va apartar de les dues androides i va anar, a les palpentes, cap a la porta. Amb els dits va localitzar el pom i, aturant-se, va escoltar. Podia sentir que el passadís estava com sempre, buit, ressonant i sense vida.</p>
<p>—Sents res? —va preguntar Roy Baty, inclinant-se. Isidore va percebre la olor del seu cos, olor a por, una por que gairebé es materialitzava en forma de boira—. Surt a mirar.</p>
<p>Isidore va obrir la porta i va contemplar el passadís. L'aire semblava net, a pesar de la pols. Encara tenia a la mà l'aranya que Mercer li havia donat. Era realment la mateixa que Pris havia mutilat amb les tisores d'ungles d'Irmgard? Probablement no, i mai no ho sabria. Però estava viva. Es movia dins la seva mà tancada, sense picar-li. Les mandíbules de les aranyes petites no poden traspassar la pell humana.</p>
<p>Va arribar al final del passadís, va baixar les escales i va sortir a l'exterior, a el que havia estat un camí envoltat per un jardí. El jardí havia mort amb la guerra i el camí estava trencat per un miler de punts. Però Isidore coneixia la seva superfície, els seus peus la recorrien de bon grat i el van seguir, passant junt al costat més gran de l'edifici, fins a l'únic punt verd dels entorns. Era un metre quadrat d'herbes cobertes de pols. Allà va dipositar l'aranya. Va observar el seu titubejant progrés una vegada abandonada la seva mà. Doncs bé, va pensar, ja està. I es va incorporar.</p>
<p>La llum d'una llanterna va enfocar les herbes. Les fulles i branquetes, que a penes aconseguien sobreviure, semblaven severes i amenaçadores. Va poder veure l'aranya, sobre una fulla de caire serrat.</p>
<p>—Què estava fent? —va preguntar l'home de la llanterna.</p>
<p>—He portat una aranya —va respondre, sense comprendre com l'home no la veia. A la llum groguenca l'aranya semblava d'una mida més gran—. Per a què pugui fugir.</p>
<p>—I per què no se l'ha endut al seu apartament? Hauria de guardar-la en un pot. Segons el Sidney de gener, la majoria de les aranyes han augmentat un deu per cent. Podria aconseguir una mica més de cent dòlars.</p>
<p>—Si la portés a dalt, ella tornaria a fer-la trossets —va respondre Isidore—. Una pota rere l'altra, per veure què fa.</p>
<p>—Això ho fan els androides —va dir l'home. Va treure de la seva jaqueta una cosa que va obrir i va mostrar a Isidore.</p>
<p>A la penombra, el caçarecompenses semblava un home corrent, no perillós. Cara rodona, barbamec, trets suaus, com de buròcrata. Metòdic però informal. I no tenia l'aspecte d'un semidéu, com Isidore esperava.</p>
<p>—Sóc investigador del departament de policia de San Francisco. Deckard, Rick Deckard —va tancar el seu carnet i se'l va guardar a la butxaca—. Estan a dalt? Els tres?</p>
<p>—El cas és que jo me'n ocupo d'ells —va respondre Isidore—. Hi ha dues dones. Són els darrers del grup; la resta ha mort. He pujat la TV de Pris des del seu apartament al meu, per que poguessin veure l'Amic Buster. Buster ha demostrat sense lloc a dubtes que Mercer no existeix —Isidore se sentia excitat, sabia una cosa molt important que el caçarecompenses ignorava.</p>
<p>—Pugem —va dir Deckard. Tenia un tub làser apuntat contra Isidore; el va desviar—. Vostè és un especial, oi? Un capsigrany.</p>
<p>—Però tinc una feina. Condueixo el camió de —amb horror, va descobrir que se li havia oblidat el nom— de l'Hospital d'Animals... L'Hospital d'Animals Van Ness, propietat de... de... Hannibal Sloat.</p>
<p>—Vol indicar-me en quin apartament estan? Hi ha més de mil a l'edifici. Pot estalviar-me una bona quantitat de temps —la seva veu revelava fatiga.</p>
<p>—Si els mata no podrà tornar a fondre's amb Mercer —va dir Isidore.</p>
<p>—No m'ho vol dir? O indicar-me el pis? Digui'm només quin pis és. Jo buscaré l'apartament.</p>
<p>—No —va respondre Isidore.</p>
<p>—Segons la llei estatal i federal —va començar Deckard, però immediatament es va aturar i va deixar estar l'interrogatori—. Bona nit —va marxar , pujant pel camí i va entrar a l'edifici, vesant amb la seva llanterna un sender difús i groguenc.</p>
<p><br/></p>
<p><br/></p>
<p>Una vegada dins l'edifici d'apartaments, Rick Deckard la va apagar. Guiat per les inútils bombetes trencades espaiades sobre d'ell, va recórrer el passadís, meditant. El capsigrany sap que són androides. Ho sabia abans que jo li ho digués. Però no ho entén. I per altra banda, qui ho entén? Potser jo? I abans, ho entenia? Un d'ells serà un duplicat de Rachael, va pensar. Potser l'especial vivia amb ella. Em pregunto si li agradaria. Potser ha estat precisament ella la que, segons ell, ha trossejat l'aranya. Podria tornar i agafar aquella aranya, mai he trobat un animal viu. Deu de ser una experiència meravellosa, inclinar-se i veure una cosa viva que s'escapoleix. Potser algun dia em passi.</p>
<p>Havia dut un equip d'escolta. El va encendre, ara, un detector giratori amb pantalla d'eco. No s'hi veia res. A la planta baixa, no és, es va dir. Però en sentit vertical el detector rebia un petit senyal. Amunt. Amb l'aparell i el seu maletí va pujar les escales cap al primer pis. Una figura aguaitava a les ombres.</p>
<p>—Si es mou el retiro —va dir Rick. L'home esperant-lo. Sentia als dits la duresa del tub làser, però ja no el podia atrapar, ni apuntar. Havia estat agafat per sorpresa.</p>
<p>—No sóc un androide —va dir la figura—. El meu nom és Mercer —va fer un pas i va entrar en una zona il·luminada—. Estic en aquest edifici a causa del senyor Isidore. L'especial de l'aranya; has intercanviat unes paraules amb ell a fora.</p>
<p>—És veritat el que ha dit el capsigrany? —va preguntar Rick—. Quedaré fora del mercerisme si faig el que he de fer dins uns minuts?</p>
<p>—El senyor Isidore ha parlat per ell i no per mi —va dir Mercer—. Allò que penses fer, ha de ser fet, ja t'ho he dit abans —va alçar el braç i va assenyalar les escales, darrere de Rick—. He vingut a dir-te que un d'ells està darrere teu, a sota, no a l'apartament. És el més perillós dels tres, i el que has de retirar primer —la vella veu cascada es va tornar urgent—. Ràpid, Deckard. Als esglaons.</p>
<p>Amb el tub làser a la mà, Rick va girar i es va ajupir. Per les escales pujava una dona. La coneixia. Va abaixar el tub.</p>
<p>—Rachael —va dir tot parat. L'hauria seguit aquí en el seu propi cotxe? Per què? —. Torna a Seattle. Deixa'm tranquil —va dir—. Mercer diu que he de fer-ho —llavors es va donar compte de que no era exactament Rachael.</p>
<p>—Per allò que signifiquem l'un a l'altre —va dir l'androide amb els braços estesos, com per a agafar-lo.</p>
<p>La roba no és la mateixa, va pensar Rick. Però els ulls, són els mateixos ulls. I n'hi ha més, tota una legió, cadascuna amb el seu nom, però totes són Rachael Rosen, el prototip utilitzat per la fàbrica per protegir a la resta. Va disparar la seva arma mentre ella, amb posat suplicant, es llençava contra ell. L'androide va rebentar en trossos que van sortir volant. Rick es va cobrir la cara, després va mirar i va veure el tub làser que ella tenia rodant escales avall. El soroll del tub metàl·lic va ressonar, es va allunyar, es va fer més lent. El més perillós dels tres androides, havia dit Mercer. Va buscar a Mercer, però l'ancià havia marxat.</p>
<p>Potser em persegueixin amb còpies de Rachael Rosen fins matar-me, va pensar, o fins que el model resti obsolet, el que passi primer. Però ara, els altres dos. Mercer m'ha dit que ella estava a l'escala. Mercer m'ha salvat. S'ha manifestat i m'ha ajudat. Ella... hagués... pogut matar-me si Mercer no m'hagués avisat. Ara puc ocupar-me de la resta. Aquesta era la impossible, ella sabia que jo no podia atacar-la. I ara tot ha acabat, en un instant. He fet allò que no podia fer. Als Baty els puc perseguir de la forma normal. Seran difícils, però no d'aquesta manera.</p>
<p>Estava sol al passadís buit. Mercer l'havia deixat perquè havia acabat de fer allò per el que havia vingut. Rachael —o millor dit, Pris Stratton— jeia disseminada, així que estava sol. Però en algun lloc de l'edifici els Baty l'esperaven. Sabien el que havia fet. Probablement estaven espantats. Aquella havia estat la seva defensa, la resposta a la seva presència a l'edifici. I sense l'ajuda de Mercer, ells haurien triomfat. Per a ells, havia arribat l'hivern.</p>
<p>S'ha de procedir ràpidament, es va dir. Va avançar pel passadís i de sobte el seu detector va enregistrar la proximitat d'activitat cerebral. Havia trobat l'apartament. Ja no necessitava l'aparell. El va deixar al terra i va colpejar la porta.</p>
<p>—Qui és? —va preguntar una veu d'home.</p>
<p>—Sóc Isidore —va respondre Rick—. Jo els estic cuidant, a vostè i a les du-du-dues do-do-dones.</p>
<p>—No obrirem —va dir una veu femenina.</p>
<p>—Vull veure l'Amic Buster a la TV de Pris —va continuar Rick—. Ara que Mercer no existeix és molt important veure el seu pro-programa. Jo m'encarrego de conduir el camió de l'Hospital d'Animals Van Ness, del que és propietari el senyor Hannibal Sloat... Obrin. Aquesta és la meva casa —va esperar i la porta es va obrir. A l'obscuritat va veure dues formes indistingibles.</p>
<p>—Ha de fer-nos el test —va dir la forma més petita, la dona.</p>
<p>—És massa tard —va dir Rick. La figura més alta va intentar tancar la porta i posar en marxa algun aparell electrònic—. Vaig a entrar —va dir Rick. Va deixar que Roy Baty disparés primer, eludint el raig—. Ara han perdut els seus drets legals. Hauríem d'haver-me obligat a fer el test de Voigt-Kampff. Però ja no té importància —Roy Baty va tornar a disparar, va fallar i va desaparèixer a l'interior de l'apartament, potser en una altra habitació, abandonant l'equip electrònic.</p>
<p>—Per què Pris no l'ha matat? —va preguntar la senyora Baty.</p>
<p>—No hi ha cap Pris —va respondre Rick—. Només Rachael Rosen, una rere l'altre —va veure el tub làser a les mans d'ella, en la penombra. Roy Baty l'hi havia donat, tractant d'atreure'l a l'interior mentre ella l'atacava per l'esquena—. Ho sento, senyora Baty —va dir Rick, i va disparar.</p>
<p>A l'altra habitació, Roy Baty va llançar un crit angoixós.</p>
<p>—Molt bé, vostè l'estimava —va dir Rick—. I jo estimava a Rachael, i l'especial estimava a una altra Rachael —va avançar i va disparar contra Roy Baty; el seu gran cos va esclatar i es va ensorrar com un pila mal emplaçada de petits objectes separats i trencadissos. Va caure sobre la taula de la cuina i va arrossegar plats i tasses, en la seva caiguda. Alguns circuits reflexos feien que parts del cos caigut es belluguessin, però estava mort. Rick el va ignorar. No el va mirar, ni tampoc al cos d'Irmgard Baty. Era l'últim, va pensar Rick. Sis en un dia. Gairebé un rècord. Ara tot ha acabat, puc anar-me'n a casa, puc tornar a Iran i a la cabra. I per una vegada tindrem una mica de diners.</p>
<p>Va asseure's al divan, i en mig del silenci, va aparèixer a la porta el senyor Isidore, l'especial.</p>
<p>—És millor que no miri —va dir Rick.</p>
<p>—L'he vista a l'escala. A Pris —l'especial plorava.</p>
<p>—No s'ho prengui vostè així —va dir Rick. Es va aixecar amb esforç, marejat—. On és el videòfon?</p>
<p>L'especial no va contestar. Seguia immòbil. Rick va buscar el videòfon, el va trobar i va trucar al despatx de Harry Bryant.</p>
</body>
</html>