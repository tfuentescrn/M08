<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL IX</h3>
<p class="primer"><span class="capital">A</span> l'immens ventre de balena de pedra i metall que era l'interior de l'Òpera, Rick Deckard veia que estava tenint lloc un assaig sorollós, ressonant i no del tot reeixit. Immediatament va reconèixer la música: La flauta màgica, de Mozart. Les darreres escenes del primer acte. Els esclaus, val a dir el cor, s'havien avançat un compàs, espatllant així el ritme senzill de les campanes miraculoses.</p>
<p>Un plaer. Li encantava La flauta màgica. S'hi va asseure en una butaca de la platea (ningú semblava adonar-se de la seva presència) i s'hi va instal·lar còmodament. En aquell moment, Papageno, amb la seva fantàstica pellissa de plomes, s'unia a Pamina per cantar un duo que a Rick li omplia els ulls de llàgrimes cada vegada que l'evocava.</p>

<blockquote style="margin: 0 0 0 40px; border: none; padding: 0px;">
<p><span style="font-style: italic;">Könnte jeder brave Mann</span></p>
<p><span style="font-style: italic;">solche Glöckchen finden,</span></p>
<p><span style="font-style: italic;">seinne Feinde würden dann</span></p>
<p><span style="font-style: italic;">ohne Mühe schwinden.</span></p>
</blockquote>



<p>A la vida real, pensava Rick, no hi ha campanetes màgiques com aquelles per fer que l'enemic desaparegués sense el menor esforç. Era una llàstima.</p>
<p>Mozart havia mort poc després d'acabar La flauta màgica, a causa d'una malaltia renal. I havia estat enterrat en una fosa comuna, sense identificació.</p>
<p>En recordar-ho, es va preguntar si Mozart hauria tingut la intuïció de que el futur no existia, de que ja havia utilitzat tot el seu breu temps. Potser també jo ho hagi fet, va pensar Rick mentre contemplava l'assaig. Aquest assaig acabarà, la representació també, els cantants moriran i finalment la darrera partitura de la música serà destruïda d'una o altra manera, el nom de Mozart s'esvairà i la pols haurà vençut, si no en aquest planeta en un altre qualsevol. Només podem escapar per una estona. Com els replicants em poden eludir i existir un tram de temps finit. Però els enxamparé, o ho farà algun altre caçarecompenses. En certa manera, va adonar-se'n, jo sóc part del procés de destrucció entròpica de les formes. La Rosen Association crea i jo destrueixo. Si més no, això els hi deu semblar als androides.</p>
<p>A l'escenari, Papageno i Pamina dialogaven: va interrompre les seves reflexions per escoltar.</p>
<p>PAPAGENO: Filla meva, què hem de dir ara?</p>
<p>PAMINA: La veritat. Això és el que direm.</p>
<p>Inclinant-se endavant i esforçant-se per veure, Rick va estudiar Pamina amb les seves pesades i enrevessades vestidures, i la seva lligadura arrossegant el vel sobre les espatlles i el rostre. Va tornar a fer una ullada a l'informe i es va reclinar enrere satisfet. Aquest és el tercer androide Nexus-6 que veig, va pensar: Luba Luft. El sentiment que exigeix el seu paper sembla lleugerament irònic- Un androide fugitiu pot semblar una dona vital, activa i bella, però difícilment pot dir la veritat. Sobre tot, sobre si mateix.</p>
<p>Luba Luft cantava, i Rick es va veure a si mateix sorprès per la qualitat de la seva veu. Estava a l'alçada de les millors de la seva col·lecció de cintes antigues. No es podia negar que la Rosen Association l'havia construïda meravellosament. I una vegada més es va veure a si mateix subespècie aeternitatis , el destructor de formes obligat a actuar pel que allà veia i sentia. Potser sóc encara més necessari quant millor cantant sigui, es va dir, quant millor funcioni. Si els androides s'haguessin mantingut en el nivell discret de l'antic Q-40, de Derain Associates, per exemple, llavors no hi hauria cap problema ni seria necessària la meva habilitat. Em pregunto quan deuria atacar, es va dir a si mateix. Quan abans possible, probablement. Al final de l'assaig, quan ella torni al camerino.</p>
<p>L'assaig va queda interromput al final del primer acte. El director va dir en anglès, francès i alemany que continuarien una hora i mitja més tard, i va marxar. Els músics van abandonar els seus instruments i també van marxar. Rick es va aixecar i es va dirigir als camerinos per darrere l'escenari, seguint als darrers membres de l'elenc i prenent-se temps per reflexionar. El millor és resoldre-ho ràpidament, es va dir. M'entretindré el mínim possible en parlar amb ella i aplicar-li el test. En el moment en que estigui segur... Però, tècnicament, no podia estar segur mentre no fes el test. Dave podia haver-se equivocat. Tant de bo. Però ho dubtava. El seu sentit professional li deia que l'encertava. I en els anys que duia al departament mai havia comès un error...</p>
<p>Va parar a un comparsa i li va preguntar pel camerino de la senyoreta Luft. L'home, maquillat i vestit com un llancer egipci, li ho va indicar. Rick va arribar davant la porta assenyalada i va veure una tarja escrita amb tinta que posava MISS LUFT. PRIVAT. Va colpejar.</p>
<p>—Endavant.</p>
<p>Va entrar. La noia estava asseguda davant el tocador, amb una partitura oberta sobre els genolls, fent senyals aquí i allà amb un bolígraf. Encara conservava el seu maquillatge i la seva roba, tret de la lligadura, col·locada en una penjador.</p>
<p>—Sí? —va dir ella, alçant la vista. La pintura facial engrandia els seus ulls, color d'avellanes, enormes, que es van clavar en ell sense vacil·lar—. Estic treballant, com vostè pot veure —el seu anglès no tenia el menor accent estranger.</p>
<p>—Vostè és superior a la Schwartkopf —va dir Rick.</p>
<p>—I vostè, qui és? —el seu to expressava una freda reserva, i també aquell altre fred que havia trobat en tants androides. Sempre el mateix. Un intel·lecte meravellós, la capacitat de fer moltes coses, però també aquella fredor. Ho lamentava. Però sense ella no els podria haver rastrejat.</p>
<p>—Sóc del departament de policia de San Francisco —va respondre.</p>
<p>—Si? I que vol, aquí? —els intensos ulls no van parpellejar en la resposta. La veu, curiosament, semblava cortès. Rick es va asseure en una cadira i va obrir el seu maletí.</p>
<p>—He vingut a fer-li un test de perfil de personalitat. No seran més d'uns minuts.</p>
<p>—És necessari? —va assenyalar la seva partitura—. Tinc molta feina —començava a mostrar-se aprensiva. • &nbsp;</p>
<p>—És necessari —Rick va extreure els instruments de Voigt-Kampff i va començar a preparar-los.</p>
<p>—Un test de CI?</p>
<p>—No. D'empatia.</p>
<p>—He de posar-me les ulleres —es va estirar per obrir un calaixet del seu tocador.</p>
<p>—Si pot anotar la seva partitura sense ulleres també pot fer el test sense elles. Li mostraré algunes figures i li faré unes preguntes. Mentrestant... —es va aixecar, es va acostar a ella i inclinant-se va ajustar el disc adhesiu de xarxa metàl·lica sensible a la seva galtes—. I aquesta llum —va afegir, ajustant l'angle del feix de llum—, i ja està. &nbsp;</p>
<p>—Creu que sóc una androide? És per això? —la seva veu semblava desmaiada—. No ho sóc. Mai he estat a Mart, ni tan sols he vist mai un androide —les seves pestanyes allargades van tremolar involuntàriament; ell va notar que tractava de mostrar-se tranquil·la—. Ha rebut vostè la informació de que hi ha un androide a la companyia? M'agradaria ajudar-lo. Si fos un androide no voldria fer-ho.</p>
<p>—A un androide no li fa res el que li passi a un altre androide —va respondre ell—. Aquest és un dels senyals que busquem.</p>
<p>—Llavors —va dir la Luft—, vostè deu ser un androide. Això el va aturar. La va mirar.</p>
<p>—Ja que la seva feina consisteix en matar-los, no és veritat? Vostè és allò que en diuen... —va tractar de recordar.</p>
<p>—Un caçarecompenses. Però no un androide.</p>
<p>—I el test que em vol aplicar —va dir, recuperant la veu—, li ho han aplicat a vostè?</p>
<p>—Sí. Fa molt, molt de temps. Quan vaig començar a treballar al departament.</p>
<p>—Podria ser una falsa memòria. No s'implanten, de vegades, falses memòries als androides?</p>
<p>—Els meus superiors coneixen el meu test —va dir Rick—. És obligatori.</p>
<p>—Però potser hi havia una persona que s'hi semblava a vostè, i d'alguna manera vostè la va matar i va ocupar el seu lloc. I els seus caps no haurien de saber-ho —va somriure, com invitant-lo a mostrar-se d'acord.</p>
<p>—Continuem amb el test —va dir ell, traient els folis amb les preguntes.</p>
<p>—Faré el test —va dir Luba Luft—, si abans el fa vostè. Novament la va mirar. Es va aturar en sec.</p>
<p>—No seria això més just? —va preguntar ella—. Així jo també estaria segura de vostè. No sé. Se'm fa un home tan dur i estrany... —es va estremir i va tornar a somriure amb esperança.</p>
<p>—Vostè no podria fer-me el test de Voigt-Kampff; exigeix una experiència considerable. Ara escolti'm atentament. Les preguntes fan referència a situacions socials en que vostè podria veure's; vull que em contesti què faria en cada cas. I que la resposta sigui el més ràpida possible. Un dels factors que tenim en compte és la demora, si n'hi ha —va escollir la pregunta inicial—. Està vostè mirant la TV i de sobte descobreix que una vespa puja pel seu braç —va mirar el rellotge per comptar els segons, i també els mesuradors bessons.</p>
<p>—Què es una vespa? —va preguntar Luba Luft.</p>
<p>—Un bestiola voladora que pica.</p>
<p>—Què estrany! —els seus ulls immensos es van omplir de reconeixement infantil, com si li haguessin revelat el misteri central de la creació—. Encara existeixen? Mai n'he vist una.</p>
<p>—Van morir a causa de la pols. No sap realment el que és una vespa? Vostè va néixer quan encara hi havia vespes, només van desaparèixer en...</p>
<p>—Digui'm com es diuen en alemany.</p>
<p>Va tractar en va de recordar la paraula, i va dir enutjat:</p>
<p>—El seu anglès és perfecte.</p>
<p>—El meu accent és perfecte —va corregir ella—. És necessari; d'altra manera no podria cantar Purcell, Walton o Vaughan Williams. Però el meu vocabulari no és gaire extens —va mirar a Rick amb modestia.</p>
<p>—Wespe —va recordar ell, de sobte.</p>
<p>—Ach, si, eine Wespe —va riure—. Però, quina era la pregunta?</p>
<p>—Provarem amb una altra —era impossible obtenir una resposta significativa—. Vostè veu una vella pel·lícula, anterior a la guerra, a la TV. En ella es mostra un banquet. L'entrant —va ometre la primera part— consisteix en gos bullit farcit d'arròs.</p>
<p>—Ningú no mataria ni es menjaria un gos—va dir Luba Luft—. Valen una fortuna. Però seria un gos d'imitació, una còpia, oi? Però aquests estan fets de cables i motors. No es poden menjar.</p>
<p>—Abans de la guerra —va subratllar ell.</p>
<p>—Però jo no havia nascut.</p>
<p>—Ha vist velles pel·lícules a la TV.</p>
<p>—Aquella estava filmada a les Filipines?</p>
<p>—Per què?</p>
<p>—La gent menjava gos bullit farcit d'arròs, a les Filipines. Recordo haver-ho llegit.</p>
<p>—Però la seva resposta —va insistir Rick—. Vull la seva reacció social, emocional, moral...</p>
<p>—A la pel·lícula? —Luba va reflexionar—. Canviaria de programa i veuria el de l'Amic Buster.</p>
<p>—Per què?</p>
<p>—A qui pot interessar-li una antiga pel·lícula filmada a les Filipines? —va dir ella vivament—. Només recordo una cosa que hagi passat allà, la Marxa de Bataan. Veuria vostè això? —el va mirar irritada; les agulles giraven en totes direccions.</p>
<p>Després d'una pausa, ell va dir curosament:</p>
<p>—Ha llogat una cabana a la muntanya.</p>
<p>—Ja. Continuï. Estic esperant.</p>
<p>—La zona és encara exuberant.</p>
<p>—Com? —va col·locar la mà en torn de l'orella—. Perdó, no conec el terme.</p>
<p>—Encara hi creixen arbres i matolls. La cabana és de nuosos troncs de pi i n'hi ha una gran llar. Algú ha penjat vells mapes a les parets, gravats per Currier e Ives. Sobre la llar hi ha un cap de cérvol amb grans banyes. La gent que l'acompanya admira l'ambient i...</p>
<p>—No comprenc “Currier”, “Ives” ni “ambient” —va respondre Luba Luft, que semblava esforçar-se per entendre les paraules—. Un moment —va alçar la mà, amb gravetat—. Amb arròs, com el gos... Currier és el que fa, de l'arròs, arròs amb currier... Però es diu curri, en alemany.</p>
<p>Rick no podia determinar si la boira semàntica de Luba Luft era deliberada. Després de consultar-ho amb si mateix va decidir intentar un nou punt del qüestionari. Quina altra cosa podia fer?</p>
<p>—Ha sortit amb un home que la invita a anar a casa seva. Un cop allà...</p>
<p>—Oh, nein —va esclatar Luba—. Mai de la vida hi aniria. Això és fàcil de respondre.</p>
<p>—Però aquesta no és la pregunta!</p>
<p>—S'ha equivocat de pregunta? Si aquesta jo l'entenia! Per què quan entenc una pregunta diu vostè que aquella no era? Es tracta potser de que jo no entengui? —agitada, nerviosa, es va fregar la galta i va arrencar el disc adhesiu, que va caure a terra, va rodar i va acabar sota el tocador—. Ach Gott —va mormolar, inclinant-se per agafar-lo.</p>
<p>Es va sentir un soroll de tela estripada, el seu elaborat vestit.</p>
<p>—Jo l'agafaré —va dir Rick. La va ajudar a incorporar-se i s'hi va agenollar. Furgava a cegues sota el moble, i per fi els seus dits van trobar el disc.</p>
<p>Quan es va aixecar, estava davant d'un tub làser.</p>
<p>—Les seves preguntes estaven començant a referir-se al sexe —va dir Luba Luft amb veu fràgil i formal—. Ja m'ho veia venir. Vostè no és un policia, és un pervertit sexual.</p>
<p>—Pot mirar el meu carnet —es va dur la mà a la butxaca de la jaqueta, era una mà tremolosa, com quan havia afrontat Polokov.</p>
<p>—Si toca la butxaca el mataré —va dir Luba Luft.</p>
<p>—Ho farà de totes maneres —es va preguntar què hauria passat si hagués esperat a que Rachael Rosen es reunís amb ell. Però de res ja valia pensar en allò ara.</p>
<p>—Vull veure la resta del qüestionari —ella va estendre la mà i ell, de mala gana, li va lliurar els folis—. "Troba en una revista la foto a pàgina sencera i a tot color d'una noia nua". Està ben clar. "Ha quedat vostè embarassada d'un home que li ha promès casament. L'home se'n va amb una altra dona, la seva millor amiga. Vostè avorta." La intenció del seu qüestionari és òbvia. Vaig a trucar a la policia.</p>
<p>Sense deixar d'apuntar-lo amb el tub làser, va travessar l'habitació, va agafar el videòfon i va demanar a l'operadora:</p>
<p>—Truqui al departament de policia de San Francisco. Necessito que vingui un agent.</p>
<p>—Ha tingut vostè una excel·lent idea —va dir Rick, alleujat. Tot i així se li feia estrany que Luba hagués adoptat aquella decisió. Per què no el matava directament? Una vegada que el policia de la patrulla estigués allí ella no tindria cap possibilitat, i ell guanyaria.</p>
<p>Deu creure que és humana, es va dir. Òbviament no ho sabia.</p>
<p>Uns minuts més tard —Luba l'havia mantingut curosament encanonat amb el tub làser— va arribar un agent de policia. Era de gran corpulència, i duia l'arcaic uniforme blau amb l'estrella i la pistola.</p>
<p>—Molt bé —va dir en arribar—. Aparti això —Luba va dipositar el tub làser, que el policia va examinar per veure si tenia càrrega—. Què ha passat aquí? —li va preguntar a ella, i abans de que pogués contestar-li es va girar cap a Rick i li va preguntar—: Qui és vostè?</p>
<p>Luba Luft va respondre:</p>
<p>—Va entrar al meu camerino, no l'havia vist en la meva vida. Va dir que venia a fer una enquesta i que volia fer-me unes preguntes. Vaig pensar que era normal i li vaig dir que sí. I llavors va començar a fer-me preguntes obscenes.</p>
<p>—Documents —va dir l'agent, amb la mà estesa. Mentre treia el seu carnet, Rick va dir:</p>
<p>—Sóc caçarecompenses del departament.</p>
<p>—Conec tots els caçarecompenses —va dir el policia mentre examinava els papers de Rick—. Del departament de San Francisco?</p>
<p>—El meu cap és l'inspector Bryant —va respondre Rick—. M'he fet càrrec de la missió de Dave Holden, ara que Dave està a l'hospital.</p>
<p>—Com li he dit, conec tots els caçarecompenses —va dir l'home —. I mai he sentit parlar de vostè —li va tornar el carnet.</p>
<p>—Truqui a l'inspector Bryant —va demanar Rick.</p>
<p>—No hi ha cap inspector Bryant —va contestar l'agent. Rick va comprendre, de sobte, el que passava.</p>
<p>—Vostè és un androide —va dir a l'agent—. com la senyoreta Luft —es va dirigir al videòfon i va agafar el receptor—. Vaig a trucar al departament —es preguntava fins on arribaria abans que els dos androides l'aturessin. &nbsp;&nbsp;</p>
<p>—El número és... —va dir el policia.</p>
<p>—Me'l sé —va replicar Rick mentre trucava. Quan va aparèixer la telefonista, va demanar—: Amb l'inspector Bryant.</p>
<p>—Qui parla, si us plau?</p>
<p>—Rick Deckard —es va quedar esperant mentre el policia prenia declaració a Luba Luft. Cap dels dos li feia cas. Després d'una pausa va aparèixer a la pantalla la cara de Harry Bryant.</p>
<p>—Què passa? —va preguntar.</p>
<p>—Hi ha algunes complicacions —va contestar Rick—. Un dels que estava a la llista de Dave ha aconseguit trucar per que vingui un suposat patruller. No puc demostrar-li qui sóc, diu que coneix tots els caçarecompenses del departament, però que mai ha sentit parlar de mi. I tampoc de vostè.</p>
<p>—No puc parlar amb ell? —va dir Bryant.</p>
<p>—L'inspector Bryant vol parlar amb vostè —Rick va oferir el receptor del videòfon a l'home, que es va acostar després d'interrompre el seu interrogatori a Luba Luft.</p>
<p>—Agent Crams —va dir l'home, hi va haver una pausa—. Hola? —va escoltar, va dir “hola” diverses vegades, va esperar i després es va girar cap a Rick—. No hi ha ningú a la línia. I tampoc a la pantalla —va assenyalar.</p>
<p>Rick va comprovar que era cert, i agafant el receptor de les seves mans, va dir:</p>
<p>—Senyor Bryant? —va escoltar i va esperar sense resultats—. Tornaré a trucar —va penjar i va marcar el familiar número. El telèfon sonava, però ningú no l'agafava. Va sonar llargament.</p>
<p>—Permeti'm provar—va dir l'agent Crams—. Deu haver marcat malament. El número és 842...</p>
<p>—Conec el número —el va interrompre Rick.</p>
<p>—Agent Crams —va dir el policia—. Hi ha en el departament un inspector Bryant? —una breu pausa—. I un caçarecompenses anomenat Rick Deckard? —altra pausa—. No hi ha cap dubte? No podria ser que haguessin ingressat fa poc? Val, està bé. Perfecte. Gràcies. No, està sota el meu control —el policia va penjar i va mirar a Rick.</p>
<p>—L'inspector estava en línia —va dir Rick—. Jo he parlat amb ell, i ha demanat parlar amb vostè. Deu haver algun desperfecte al videòfon. Per algun motiu s'haurà tallat la connexió. No ha vist vostè a ...? La cara de Bryant va aparèixer al monitor i després va desaparèixer —se sentia confós.</p>
<p>—Aquí tinc la declaració de la senyoreta Luft, Deckard. Acompanyi'm a la comissaria.</p>
<p>—Està bé —va respondre Rick. I va afegir, dirigint-se a Luba Luft—: Tornaré d'aquí a una estona. Encara no he acabat amb el test.</p>
<p>—És un obsés —va dir Luba Luft a l'agent Crams—. Em fa por.</p>
<p>—Quina òpera està assajant? —va preguntar Crams.</p>
<p>—La flauta màgica —va contestar Rick.</p>
<p>—L'he preguntada a ella, no a vostè —el policia el va mirar amb disgust.</p>
<p>—Estic ansiós per arribar a comissaria —va dir Rick—, i per que aquest assumpte es resolgui d'una vegada —es va dirigir cap a la porta del camerino amb el seu maletí.</p>
<p>—Abans l'examinaré —Crams va procedir a fer-ho, destrament, i es va apoderar del revòlver i del tub làser de Rick. Va olorar el canó de l'arma reglamentària i va afirmar—: Ha estat disparat fa poc.</p>
<p>—Acabo de retirar un replicant —va reconèixer Rick—. Les restes s'hi troben encara al meu cotxe, al terrat.</p>
<p>—Molt bé, anirem a veure.</p>
<p>Mentre els dos homes sortien del camerino, la Luft els va seguir fins a la porta.</p>
<p>—No tornarà, oi, agent? Veritablement tinc por d'ell. És una persona molt estranya.</p>
<p>—Si té en el seu cotxe el cadàver d'un ésser humà, no tornarà —va respondre Crams. Va empentar amb el colze a Rick i els dos es van dirigir a l'ascensor.</p>
<p>Van pujar al terrat de l'Òpera. L'agent Crams va obrir la porta del cotxe de Rick i va inspeccionar silenciosament el cos de Polokov.</p>
<p>—Un androide —va explicar Rick—. Em van enviar a seguir-lo. Va estar a punt de matar-me. Pretenia ser...</p>
<p>—Ja li prendran declaració a comissaria —va interrompre Crams, i va conduir a Rick al seu propi cotxe policial. Des d'allà va trucar per a que vinguessin a recollir el cos de Polokov—. Doncs bé, Deckard —va dir posant en marxa el cotxe—. Som-hi.</p>
<p>El patruller aeri es va elevar del terrat i es va dirigir al sud.</p>
<p>Rick es va adonar que alguna cosa no marxava com devia. Crams no duia la direcció correcta.</p>
<p>—La comissaria central està cap al nord —va dir—, al carrer Lombard.</p>
<p>—Aquella era l'antiga comissaria central —va dir Crams—. La nova està al carrer Mission. Aquell antic edifici s'està desintegrant, ningú l'utilitza des de fa anys. Tant de temps ha passat des de la darrera vegada que el van multar?</p>
<p>—Porti'm allà —va insistir Rick—, al carrer Lombard —ara ho entenia tot, això era obra dels androides, que treballaven conjuntament. No sobreviuria a aquest viatge. Era el final, com gairebé ho havia estat per en Dave, i com probablement encara ho seria.</p>
<p>—Aquella noia no està malament —va comentar Crams—. No cal dir-ho, amb aquella roba no es pot apreciar la seva figura. Però jo diria que està força bé.</p>
<p>—Per què no reconeix que és vostè un androide? —va preguntar Rick.</p>
<p>—No veig per què. Jo no sóc un androide. Així que vostè va per allí matant gent, convençut de que són androides? Ja veig per què estava espantada la senyoreta Luft. Ha sigut un encert que ens truqués.</p>
<p>—Llavors porti'm al carrer Lombard.</p>
<p>—Com li he dit...</p>
<p>—Ens durà tres minuts —va continuar Rick—. Vull veure la comissaria. Hi vaig a treballar tots els matins. M'agradaria veure si està abandonada fa anys, com vostè diu.</p>
<p>—Potser sigui vostè un androide —va contestar Crams—, amb una falsa memòria, com els fan ara. Mai ho ha pensat? —va somriure fredament mentre continuava rumb al sud.</p>
<p>Conscient de la seva derrota i fracàs, Rick es va reclinar endarrere al seient, i va esperar els esdeveniments. Qualsevol que fos el pla dels androides, s'hi trobava físicament en el seu poder.</p>
<p>Però he aconseguit matar-ne un, es va dir. A Polokov.</p>
<p>Y Dave va matar-ne dos...</p>
<p>Sobre el carrer Mission, el cotxe aeri policial es va preparar per al descens.</p>
</body>
</html>