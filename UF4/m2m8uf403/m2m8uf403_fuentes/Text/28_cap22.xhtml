<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XXII</h3>
<p class="primer"><span class="capital">V</span>a penjar el receptor sense apartar la vista del punt on havia observat un moviment, fora del cotxe. Una cosa al terra, entre les pedres. Un animal, es va dir. I el seu cor s'arrossegava, sota l'excessiva càrrega, el xoc del reconeixement. Jo sé el que és, això. Mai n'he vist un, però ho sé per les pel·lícules antigues sobre la natura que passen a la TV del govern. Estan extingits, es va dir. Va buscar el seu arrugat Sidney, i va passar les fulles amb dits tremolosos. GRIPAU (Bufonidae), totes les varietats............ E Extingits des de fa temps. El gripau era la criatura més preciosa per a Wilbur Mercer, junt amb l'ase. Però preferia el gripau.</p>
<p>Necessito una caixa, es va dir. Va caragolar-se sense veure res al seient del darrere del cotxe aeri. Va saltar a l'exterior i va obrir el maleter. Hi havia una caixa de cartró que contenia una bomba de carburant de reserva pel cotxe. Va treure la bomba, va trobar uns branquillons apelfats i es va dirigir lentament cap al gripau sense separar la vista d'ell.</p>
<p>El gripau, va observar, es mimetitzava perfectament en textura i forma amb la pols omnipresent. Potser havia evolucionat, adaptant-se al nou clima tal i com s'havia adaptat abans a tots els climes. Si no s'hagués mogut no l'hauria vist. Tot i així no estava a més de dos metres de distància. Què passa quan es troba un animal que es creia extingit? es va preguntar intentant recordar. Això no passava gairebé mai. Com una estrella d'honor de les Nacions Unides i una remuneració. Una recompensa de milions de dòlars. I d'entre totes les possibilitats, trobar precisament la criatura preferida per Mercer. Déu meu, va pensar, no pot ser.</p>
<p>Deu ser un defecte cerebral meu, provocat per l'exposició a la radioactivitat. Sóc un especial, va pensar. M'ha passat alguna cosa. Com al capsigrany Isidore amb la seva aranya. El que li va passar a ell em passa a mi. Ho ha fet Mercer? Però jo sóc Mercer. Jo ho he fet. He trobat el gripau perquè veig a través dels ulls de Mercer.</p>
<p>Es va ajupir al costat del gripau. Havia apartat les pedretes amb la part del darrere, fent-se un forat, de tal manera que només es veien el crani pla i els ulls ran de terra. Havia caigut en trànsit, amb el seu metabolisme disminuït al mínim. Els seus ulls no tenien vida, no eren conscients d'ell, i amb horror va pensar: és mort, potser de sed. Però es va moure.</p>
<p>Deixant la caixa de cartró al terra i amb molta cura va començar a remoure les pedretes prop d'ell. No va semblar importar-li, encara que per descomptat, no era conscient de la seva presència.</p>
<p>Quan el va agafar va sentir la seva peculiar fredor. El cos semblava sec i arrugat, i tan fred com si sempre hagués viscut en una gruta a moltes milles de profunditat, lluny del sol. Ara l'animal es retorçava. Amb les seves dèbils potes del darrere intentava alliberar-se instintivament i saltar. Era un gripau gran, adult, intel·ligent. Capaç, a la seva manera, de sobreviure en un món on l'home, realment, no hi podia. Em pregunto on troba l'aigua per als seus ous.</p>
<p>O sigui que això és el que veu Mercer, va pensar mentre tancava laboriosament la caixa lligant-la una i altra vegada. La vida que nosaltres ja no podem distingir, la vida curosament enterrada fins als ulls en un món mort. A cada cendra de l'univers Mercer percep, segurament, la vida amagada. I després d'haver vist a través dels ulls de Mercer, probablement a mi també em passarà.</p>
<p>I cap androide li tallarà les potes a aquest gripau, com van fer amb l'aranya del capsigrany.</p>
<p>Va dipositar la caixa al seient i es va asseure davant dels comandaments. Era com tornar a ser un noi. La càrrega que havia sentit s'havia dissipat, havia desaparegut aquell esgotament opressor i monumental. Espera a què Iran ho sàpiga, això. Va agafar el videòfon, però es va aturar.</p>
<p>Serà una sorpresa. I només em costarà trenta o quaranta minuts tornar a casa. Va engegar el motor, es va enlairar i va posar rumb a San Francisco, set-centes milles al sud.</p>
<p>Iran Deckard estava davant el controlador d'ànims Penfield, amb l'índex de la mà dreta sobre el dial numerat. Però no el feia girar. Se sentia massa apàtica i malalta per voler res. Una càrrega clausurava el futur i qualsevol possibilitat que hi pogués contenir. I pensava: si Rick estigués aquí em marcaria el 3 i això m'induiria el desig de marcar alguna cosa important, com alegria desbordant, o potser un 888, desig de veure la TV sense que m'importi el que hi facin. Em pregunto quin programa hi haurà. I després, es va preguntar, altra vegada, on hauria anat Rick. Pot tornar, i per altra banda pot no fer-ho, es va dir a si mateixa, i va sentir els ossos dins d'ella arronsant-se per l'edat..</p>
<p>Va sentir un cop a la porta.</p>
<p>Deixant a banda el manual del Penfield , es va aixecar d'un salt, pensant. No necessito marcar res. Ja tinc tot el que vull, si és Rick. Va córrer a la porta i la va obrir de bat a bat.</p>
<p>—Hola —va dir ell. Tenia un tall a la galta, la roba gris i arrugada, inclús el seu cabell saturat de pols. Les mans, la cara..., hi havia pols per tot arreu, tret dels ulls. Arrodonits per l'emoció els seus ulls brillaven com els d'un nen. Semblava, va pensar, com si hagués estat jugant i ara fos l'hora de deixar-ho i tornar a casa. Descansar, banyar-se i explicar els miracles del dia.</p>
<p>—M'alegro de veure't —va dir ella.</p>
<p>—Tinc una cosa —sostenia la caixa de cartró amb les dues mans. Quan va entra a l'apartament no la va deixar anar. Era com si, va pensar ella, contingués una cosa massa fràgil i massa valuosa com per deixar-la anar. Volia mantenir-la perpètuament a les seves mans.</p>
<p>—Et prepararé una tassa de cafè—va dir ella. A la cuina, va prémer el botó del cafè i en un moment va col·locar la impressionant tassa en el seu lloc de la taula del menjador. Ell s'hi va asseure sense separar-se de la caixa, i a la seva cara seguia la meravella en els seus ulls rodons. Mai, des que el coneixia, li havia vist aquella expressió. Alguna cosa li havia passat des que l'havia vist per última vegada, des que l'última nit havia marxat en el seu cotxe. Ara havia tornat, i aquesta caixa havia arribat amb ell. Ell guardava a la caixa, tot el que li havia passat.</p>
<p>—Me'n vaig a dormir —va anunciar Rick—. Tot el dia. He telefonat a Harry Bryant, m'ha dit que em prengui el dia lliure i descansi. Que és exactament el que vaig a fer —amb cura, va deixar la caixa a la taula i va agafar la seva tassa de cafè. Diligentment, perquè ella així ho volia, va beure-se'l.</p>
<p>Asseient-se davant d'ell, ella va preguntar —Què hi ha a la caixa?.</p>
<p>—Un gripau.</p>
<p>—Puc veure'l?</p>
<p>Ell va deslligar la caixa i va alçar la tapa.</p>
<p>—Oh —va dir ella al veure el gripau que, per alguna raó, es va espantar —. Mossega?</p>
<p>—Agafa'l. No mossega, els gripaus no tenen dents —Rick va alçar el gripau i l'hi va donar.</p>
<p>Ella el va acceptar, contenint la seva aversió.</p>
<p>—Pensava que els gripaus s'havien extingit —va dir, mentre li donava la volta i mirava amb curiositat les seves potes del darrere. Semblaven pràcticament inútils—. Els gripaus salten com les granotes? Vull dir, podria saltar de sobte, de les meves mans?</p>
<p>—Les potes dels gripaus són febles —va respondre Rick—. Aquesta és la principal diferència entre un gripau i una granota. Això i l'aigua. Les granotes viuen prop de l'aigua, però els gripaus poden sobreviure al desert. El vaig trobar al desert, prop de la frontera d'Oregon, on no hi ha res viu —va estirar la mà per agafar l'animal.</p>
<p>Però ella havia descobert una cosa: mentre el sostenia, cap per avall, i tocava el seu abdomen, va obrir amb l'ungla el diminut quadre de control.</p>
<p>—Oh —li va canviar la cara—; sí, ja ho veig, tens raó —alacaigut mirava en silenci l'animal fals. El va agafar de la ma d'ella, i bellugava les potes com si estigués desconcertat, i ell encara no semblava entendre-ho del tot. Llavors, amb cura, el va tornar a posar a la caixa—. Em pregunto com haurà arribat a allà fora, a una part tan desolada de Califòrnia com aquella. Algú l'ha d'haver posat allà i no trobo la forma d'explicar-me el per què.</p>
<p>—Potser no hauria d'haver-te dit que era elèctric —va tocar-li el braç. Se sentia culpable veient l'efecte que el canvi havia provocat en ell.</p>
<p>—No —va respondre Rick—. M'alegro de saber-ho. O més bé... —va guardar silenci—, prefereixo saber-ho.</p>
<p>—Vols utilitzar el controlador d'ànims per sentir-te millor? Sempre t'ha anat bé, molt més que a mi.</p>
<p>—Estic bé —va sacsejar el cap, com si intentés aclarir les seves idees, encara sorprès—. La aranya que Mercer va donar a Isidore, el capsigrany, també devia ser artificial. Però no importa. Les coses elèctriques també tenen la seva vida, per petita que ella sigui.</p>
<p>—Sembla com si hagis caminat cent milles —va dir Iran.</p>
<p>—Ha estat un dia llarg —va respondre ell.</p>
<p>—Ves al llit i dorm.</p>
<p>Ell la va mirar, llavors, com perplex.— Ja s'ha acabat tot, oi? —. Semblava esperar, confiadament, que ella l'hi digués, com si ho pogués saber. Com si sentir-s'ho a si mateix no signifiqués res. Sospitava de les seves pròpies paraules. No esdevenien reals fins que ella les confirmés.</p>
<p>—S'ha acabat —va dir ella.</p>
<p>—Déu, quina feina maratoniana —va dir Rick—. Una vegada començada no hi havia forma d'acabar. M'empentava endavant, fins que finalment vaig retirar als Baty, i llavors, de sobte, no tenia res més que fer. I aquella... —va vacil·lar, evidentment sorprès pel que havia començat a dir— aquella part ha sigut la pitjor. Després d'acabar no em podia parar perquè no quedaria res després que jo parés. Tenies raó tu, aquest matí, quan has dit que només era un policia groller amb grolleres mans de policia.</p>
<p>—Mai més m'ho semblarà —va respondre ella—. Només estic fotudament feliç de que hagis tornat a casa, que és on has d'estar —el va besar, i això va semblar que li agradava a Rick. La seva cara es va il·luminar, gairebé tant com abans de que ella li ensenyés que el gripau era elèctric.</p>
<p>—Creus que he actuat malament? —va preguntar— En el que he fet avui?</p>
<p>—No.</p>
<p>—Mercer va dir que estava malament, però que ho havia fer de totes maneres. És estrany que de vegades sigui millor fer una cosa dolenta que no bona.</p>
<p>—És la maledicció que pesa sobre nosaltres —va respondre Iran—. A això és refereix Mercer.</p>
<p>—La pols?</p>
<p>—Els assassins que van trobar a Mercer quan tenia setze anys i li van dir que no podia invertir el temps ni tornar a portar als animals a la vida. Llavors, ara, l'únic que pot fer és moure's al pas de la vida i anar allà on ella hi va, a la mort. Els assassins llancen les pedres. Són ells qui ho fan. Encara el persegueixen. I a tots nosaltres, en realitat. T'ha tallat un d'ells la galta, aquí on sagna?</p>
<p>—Sí —ve respondre Rick dèbilment.</p>
<p>—Te'n aniràs al llit? Vols que et posi el controlador d'ànims en 670?</p>
<p>—Què és això?</p>
<p>—Descans reparador i merescut —dijo Irán.</p>
<p>Rick es va aixecar adolorit, amb el rostre endormiscat i confús, com si una succesió de batalles se'l haguessin disputat durant molts d'anys. Poc a poc, va avançar en la ruta al dormitori.</p>
<p>—Està bé —va contestar—. Descans reparador i merescut —es va estirar al llit. Les seves robes i el seu cabell van desprendre pols sobre els llençols blancs.</p>
<p>Mentre premia el botó que tornava opaques les finestres del dormitori, Iran va pensar que no seria necessari encendre el controlador d'ànims. La llum grisenca del dia va desaparèixer.</p>
<p>Un instant després, Rick dormia.</p>
<p>Iran es va quedar al seu costat una estona, fins que va tenir la seguretat de que no es despertaria ni saltaria per quedar-se assegut i atemorit, com li passava de vegades per les nits. Després va tornar a la cuina i va asseure's a la taula.</p>
<p>El gripau elèctric es movia a la caixa. Iran es va preguntar què menjaria, i si necessitava manteniment. Mosques artificials, va pensar.</p>
<p>Va obrir la guia telefònica i va buscar a les pàgines grogues accesoris per a animals elèctrics. Va trucar, i quan la venedora la va atendre, va dir:</p>
<p>—Vull una lliura de mosques artificials, que brunzin i voletegin.</p>
<p>—Per a una tortuga elèctrica, senyora?</p>
<p>—Per a un gripau.</p>
<p>—Llavors li suggereixo el nostre assortit mixte de cuques reptants i voladores, que inclou...</p>
<p>—Les mosques valdran —va respondre Iran—. Pot enviar-les? No vull sortir: el meu marit dorm i no vull deixar-lo sol. La venedora va dir:</p>
<p>—Per a un gripau li recomanaria un toll perpètuament renovable, a no ser que es tracti d'un llangardaix banyut, perquè en aquest cas tenim un equip complet de sorra, pedretes multicolors i falses deixalles orgàniques. I si pensa vostè alimentar-lo regularment, li suggereixo que el nostre servei de manteniment realitzi un ajust periòdic a la llengua. En un gripau, la llengua és vital.</p>
<p>—Molt bé —va contestar Iran—. Vull que funcioni perfectament. Al meu marit li encanta —va donar la seva adreça i va penjar.</p>
<p>I, sentint-se millor, es va servir una darrera copa de negre, calent cafè.</p>
</body>
</html>