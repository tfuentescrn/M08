<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL X</h3>
<p class="primer"><span class="xcepcio">L'</span>edifici de la comissaria del carrer Mission, en el terrat del qual es disposava a baixar, estava coronat per una sèrie d'agulles ornamentades i barroques. La formosa estructura, moderna i complexa, va atraure a Rick per un detall. Mai l'havia vista abans.</p>
<p>El patruller es va parar. Pocs minuts després li prenien les dades.</p>
<p>—Article 304 —va dir Crams al sergent assegut darrere l'alt escriptori—. I també 612,4 i a més..., a veure: fer-se passar per policia</p>
<p>—406,7 —va dir el sergent, omplint un formulari. Escrivia a poc a poc, amb un cert aire d'avorriment. La seva expressió semblava dir "assumpte de rutina, res important".</p>
<p>—Vingui aquí —va ordenar Crams, portant a Rick fins a una petita taula blanca on un tècnic manipulava un equip conegut—. El registre cefàlic —va explicar—. Per a la seva identificació.</p>
<p>—Ja ho sé —va respondre Rick, amb brusquedat. En els vells temps, quan ell era un simple agent, havia conduït nombrosos sospitosos a una taula com aquella. Però no a aquella mateixa.</p>
<p>Una vegada obtingut el registre cefàlic el van dur a una habitació igualment familiar. Amb filosofia va començar a reunir els objectes de valor que duia per lliurar-los. No té sentit, es repetia. Qui és aquesta gent? I si aquest lloc ha existit sempre, com és que no en sabíem res? I per què ells no ens coneixen? Dugues agències policials paral·leles, es va dir. La nostra i aquesta altra. I pel que sé, mai han estat en contacte. Fins ara. O potser sí que ho han estat, i no és aquesta la primera vegada. Però és difícil creure que no hagi passat abans. Sempre que això realment sigui una institució policial, com pretén ser.</p>
<p>Un home en vestit de carrer es va acostar a Rick Deckard amb pas serè i mesurat.</p>
<p>—I aquest? —va preguntar a Crams.</p>
<p>—Sospitós d'homicidi —va respondre l'interpel·lat—. Hem trobat un cos al seu cotxe, i ell afirma que és un androide. Hem demanat l'anàlisi de medul·la al laboratori. Es feia passar per un policia, un caçarecompenses. I així va aconseguir entrar al camerino d'una actriu per fer-li preguntes immorals. Ella va sentir dubtes i ens va trucar —Crams va retrocedir un pas i va afegir—: Vol vostè ocupar-se'n d'ell, senyor?</p>
<p>—Sí, està bé —el policia de paisà tenia els ulls blaus, nas fi i boca inexpressiva. Va mirar a Rick i després va agafar el seu maletí—. Què té vostè aquí, senyor Deckard?</p>
<p>—L'equip necessari per al test de personalitat de Voigt-Kampff —va respondre Rick—. Aplicava el test a una persona sospitosa quan vaig ser arrestat —va mirar com el funcionari revisava el contingut del maletí, examinant cada objecte—. Les preguntes que li vaig fer a la senyoreta Luba Luft són el qüestionari corrent del de Voigt-Kampff, imprès a...</p>
<p>—Coneix vostè a George Gleason i a Phil Resch? —va preguntar el funcionari.</p>
<p>—No —va replicar Rick. No coneixia cap d'aquests dos noms.</p>
<p>—Són els caçarecompenses de Califòrnia del Nord. Ambdós pertanyen al nostre departament. Potser els coneixerà aquí. És vostè un androide, senyor Deckard? Li ho pregunto perquè en diverses ocasions hem vist replicants fugitius que es feien passar per caçarecompenses d'un altre estat. Deien haver vingut aquí darrere algun sospitós.</p>
<p>—No sóc un androide —va dir Rick—. Pot aplicar-me el test de Voigt-Kampff. Ja me l'han fet i no m'importa repetir-lo. Però sé quin serà el resultat. Puc telefonar a la meva dona?</p>
<p>Està autoritzat a fer una única trucada. Prefereix parlar amb ella i no amb un advocat?</p>
<p>—Trucaré a la meva dona —va respondre Rick—. Ella m'aconseguirà un advocat.</p>
<p>El funcionari vestit de carrer li va llençar una moneda de cinquanta cèntims i li va indicar:</p>
<p>—Allà està el videòfon —va seguir a Rick amb la mirada i va continuar examinant el contingut del maletí.</p>
<p>Rick va introduir la moneda i va trucar a casa. Va esperar el que li va semblar una eternitat.</p>
<p>—Hola —va dir una cara de dona que va aparèixer a la pantalla. No era Iran.</p>
<p>Va penjar i va tornar lentament al costat del funcionari.</p>
<p>—No ha tingut sort? —va preguntar-li—. Pot fer una altra trucada. Tenim una política oberta, en aquest sentit. No puc oferir-li l'oportunitat de trucar un fiador perquè el seu delicte no li correspon cap fiança, per ara. Tot i així, quan s'iniciï el procés...</p>
<p>—Ho sé —va dir secament Rick—. Estic familiaritzat amb els procediments policials.</p>
<p>—Aquí està el seu maletí —va dir el policia oferint-li-ho—. Vingui al meu despatx. M'agradaria parlar més amb vostè —es va dirigir a un passadís lateral, seguit per Rick. Al despatx, es va donar la volta—. El meu nom és Garland —li va estendre la mà i van intercanviar una encaixada—. Assegui's —va dir Garland, dirigint-se cap a l'altra banda d'un escriptori molt ordenat.</p>
<p>Rick va asseure's.</p>
<p>—Aquest test de Voigt-Kampff a que es refereix, i el material que duu —Garland va indicar el maletí de Rick mentre omplia i encenia una pipa—, és un instrument analític per a detectar androides? —va expulsar una glopada de fum.</p>
<p>—És el nostre mètode bàsic —va respondre Rick—. L'únic que emprem normalment, i l'únic que pot distingir la nova unitat cerebral Nexus-6. No ha sentit parlar d'ell?</p>
<p>—Conec diversos mètodes d'anàlisi de perfil aplicables als androides. Però aquest no. Va continuar estudiant a Rick amb interès. El seu rostre inexpressiu no permetia que Rick endevinés els seus pensaments—. I aquells fulls transparents al carbó que té vostè al maletí —va continuar Garland—, Polokov, senyoreta Luft… Les seves missions com a caçador... Segons aquella llista el següent sóc jo.</p>
<p>Rick el va mirar i va agafar el seu maletí.</p>
<p>En un moment els fulls van estar desplegats davant els seus ulls. Garland havia dit la veritat. Rick va examinar el full. Cap home, si més no, ni ell ni Garland, va parlar durant un temps. Finalment, Garland va gargamelleja i va tossir nerviosament.</p>
<p>—No és una sensació agradable trobar de sobte que un s'hi compta entre les persones que deu retirar un caçarecompenses. O el que sigui vostè, Deckard —va prémer una tecla en el seu intercomunicador i va parlar—: Enviï'm algun dels caçarecompenses, no m'importa quin. Està bé, gràcies —va deixar anar la tecla—. Phil Resch estarà aquí dins d'un moment. M'agradaria veure la seva llista abans de prosseguir.</p>
<p>—Vostè creu que jo podria figurar a la llista d'ell? —va preguntar Rick.</p>
<p>—És possible. Aviat ho sabrem. En un assumpte crític, com aquest, és millor assegurar-se'n i no deixar res lliurat a la casualitat. Aquest informe —va assenyalar el full— no em cita com a inspector de policia. Erròniament afirma que la meva professió és la de venedor de pòlisses d'assegurances. Per altra banda, la descripció física, l'edat, els hàbits personals, l'adreça personal, són correctes. Sens dubte es tracta de mi. Examini-ho vostè mateix —li va estendre el foli a Rick, que el va agafar i el va llegir.</p>
<p>Es va obrir una porta i va entrar un home alt, prim, de trets durs, amb ulleres d'asta i una barba embullada, estil Van Dick. Garland es va aixecar i va presentar a Rick.</p>
<p>—Phil Resch, Rick Deckard. Per ser els dos caçarecompenses, convé que us conegueu.</p>
<p>Mentre premia la mà de Rick, Phil Resch va dir:</p>
<p>—A quina ciutat està destinat? Garland va respondre per Rick:</p>
<p>—A San Francisco. Miri les instruccions que té, i el proper cas que se li encomana —va passar a Phil Resch el foli que Rick havia estat examinant.</p>
<p>—Diu Gar —va dir Phil Resch—. És vostè.</p>
<p>—I n'hi ha més —va continuar Garland—. També està Luba Luft, la cantant d'òpera, i Polokov. Recorda a Polokov? Ara és mort. Aquest caçarecompenses, o androide, o el que sigui, l'ha matat, i en aquest moment estan fent l'anàlisi de medul·la al laboratori per veure si hi ha algun motiu de...</p>
<p>—He parlat amb Polokov —va recordar Phil Resch—. És aquell enorme Santa Claus de la policia soviètica, no? —va reflexionar estirant-se de la seva malgirbada barba—. No em sembla mala idea fer-li una anàlisi de medul·la.</p>
<p>—Què vol dir? —va preguntar Garland, visiblement fumut—. Ho fem només per a eliminar tota possible base legal del crim. Altrament, aquest home, Deckard, podria afirmar que no ha matat a ningú, que s'ha limitat a “retirar un androide”.</p>
<p>—Polokov em va semblar un home molt fred —va dir Resch—. Extremadament cerebral, calculador, distant... &nbsp; &nbsp;</p>
<p>—Molts policies soviètics són així —va respondre Garland amb irritació.</p>
<p>—A Luba Luft no la he vista mai —va continuar Resch—, però he sentit les seves gravacions. Li va fer el test? —va preguntar a Rick.</p>
<p>—Havia començat —va respondre—, però no vaig poder obtenir resultats concloents. Va trucar a un policia que em va detenir.</p>
<p>—I a Polokov?</p>
<p>—No vaig tenir la possibilitat.</p>
<p>—I suposo que tampoc l'ha tinguda de fer-li el test a l'inspector Garland —va dir Resch, gairebé per a si mateix.</p>
<p>—Per descomptat que no —va exclamar Garland, amb la cara contreta d'indignació, amb to amarg i tallant.</p>
<p>—Quin test utilitza?</p>
<p>—El de Voigt-Kampff.</p>
<p>—No el conec —tant Resch com Garland semblaven immersos en ràpides i profundes reflexions professionals, encara que diferents—. Però sempre he cregut que el lloc més segur per a un androide era una gran organització policial, com la WPO. Des que el vaig conèixer sempre havia volgut aplicar-li el test a Polokov, però no hi havia un pretext vàlid. I mai no n'hi hauria hagut. Per això dic que un lloc així seria ideal per a un androide emprenedor.</p>
<p>Aixecant-se lentament, Garland va encarar Phil Resch.</p>
<p>—I ha pensat també en aplicar-me el test a mi, veritat?</p>
<p>A la cara de Resch hi va aparèixer un discret somrís. Va començar a respondre, després es va arronsar d'espatlles i va guardar silenci. No semblava tenir por del seu superior, tot i l'evident fúria de Garland.</p>
<p>—Aquest home —va dir Garland—, o aquest androide, Rick Deckard, afirma venir d'una institució policial fantasmagòrica, al·lucinatòria, inexistent, que funciona al vell quarter del carrer Lombard. Utilitza un test del que ningú no ha sentit parlar. No té una llista d'androides, sinó d'éssers humans. Ja n'ha matat un. I si la senyoreta Luft no hagués aconseguit avançar-s'hi, probablement l'hauria matat, per venir després a flairar pels meus voltants.</p>
<p>—Hm —va dir Resch.</p>
<p>—Hm —va imitar Garland, enfadat. Semblava estar a tall d'una apoplexia—. Això és tot el que se li acut? Una veu de dona va dir per l'intercomunicador:</p>
<p>—Inspector Garland: ha arribat l'informe del laboratori sobre el cadàver del senyor Polokov.</p>
<p>—Deuríem assabentar-nos —va dir Resch.</p>
<p>Garland el va mirar indignat. Després es va inclinar i va tocar la tecla.</p>
<p>—Digui'ns, senyoreta French.</p>
<p>—L'anàlisi de medul·la revela que el senyor Polokov era un robot humanoide —va dir la senyoreta French—. Desitja vostè l'informe detallat?</p>
<p>—No, és suficient —Garland va asseure's a la seva cadira mirant envers la paret oposada, en silenci. Resch va preguntar:</p>
<p>—Quina és la base del test de Voigt-Kampff, senyor Deckard?</p>
<p>—La resposta empàtica en diverses situacions socials. Majoritàriament relacionades amb animals.</p>
<p>—El nostre és probablement més senzill —va dir Resch—. L'arc reflex que es produeix en els ganglis superiors de la columna vertebral demora uns microsegons més en el robot humanoide que en el sistema nerviós humà —es va inclinar sobre l'escriptori de l'inspector Garland i va agafar un bloc de paper en el que va traçar un esbós amb bolígraf—. Utilitzem un senyal sonor o un flaix lluminós. L'entrevistat prem un botó i es mesura el temps transcorregut. Per descomptat s'ha de fer diverses mesures, perquè aquest temps varia tant en el replicant com en l'ésser humà. Però després de deu assajos el resultat pot considerar-se digne de confiança. I com li ha passat a vostè en el cas de Polokov, l'anàlisi de medul·la confirma el resultat.</p>
<p>Hi va haver un interval de silenci. Després, Rick va dir:</p>
<p>—Pot aplicar-me el seu test. Estic preparat. I naturalment, m'agradaria posar-lo a vostè a prova, si està d'acord.</p>
<p>—Naturalment —va respondre Resch, mentre mirava cap a Garland—. Durant anys he sostingut que el test de l'Arc Reflex de Boneli hauria de ser aplicat rutinàriament al personal policial, i de forma especial al personal d'alta graduació. No és així, inspector?</p>
<p>—Així és —va reconèixer Garland—. I jo m'he oposat sempre per considerar que afectaria la moral del departament.</p>
<p>—Doncs se'm acut que ara deuria vostè reconsiderar-ho —va dir Rick—, en vista de l'informe del seu laboratori sobre Polokov.</p>
</body>
</html>