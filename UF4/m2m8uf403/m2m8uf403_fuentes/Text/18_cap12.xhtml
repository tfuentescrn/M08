<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XII</h3>
<p class="primer"><span class="capital">A</span> l'Òpera els van informar que l'assaig havia acabat, i que la senyoreta Luft s'havia marxat.</p>
<p>—Ha dit on pensava anar? —va preguntar Phil Resch, mostrant el seu carnet policial.</p>
<p>L'home, un tramoista, el va examinar.</p>
<p>—Ha anat al museu. Ha dit que volia veure l'exposició d'Edvard Munch, que acaba demà.</p>
<p>Però Luba Luft acaba avui, va pensar Rick.</p>
<p>Mentre caminaven per la vorera cap al museu, Phil Resch va dir:</p>
<p>—Què vol vostè apostar? Segur que ha fugit. No la trobarem.</p>
<p>—Pot ser —va respondre Rick.</p>
<p>Van arribar al museu, van esbrinar a quin pis estava l'exposició de Munch i van pujar. Ben aviat es van trobar dardant entre pintures i gravats. Hi havia molta gent, inclús un grup d'escolars. La veu aguda de la mestra s'escoltava per totes les sales, i Rick va pensar: Aquesta és la veu, i la figura, que deuria tenir un replicant. I no les de Rachael Rosen o Luba Luft. O l'home —o la cosa— que anava al seu costat.</p>
<p>—Ha vist alguna vegada un replicant que tingués un animal? —va preguntar Phil Resch.</p>
<p>Per alguna fosca raó Rick sentia la necessitat de ser brutalment sincer. Potser havia començat a preparar-se per a la feina que l'esperava.</p>
<p>—En dos casos que he conegut, els androides tenien i cuidaven animals. Però és molt rar. Per el que sé, sol fallar. El replicant és incapaç de mantenir l'animal amb vida. Els animals exigeixen un ambient d'afecte, excepte els rèptils i els insectes.</p>
<p>—I un esquirol necessita una atmosfera d'amor? Perquè Buffy està esplèndid i llustrós com una llúdriga. El pentino cada dos dies.</p>
<p>Phil Resch es va aturar davant un quadre a l'oli. Mostrava una criatura pelada i oprimida, amb un cap semblant a una pera invertida, que premia les seves mans, horroritzada, contra les orelles, amb la boca oberta en un vast crit mut. Les ones arrissades del seu dolor, els ecos del crit ocupaven l'espai que l'envoltava. L'home, o la dona, estava tancat dins el seu propi udol. Es tapava les orelles per protegir-se de la seva pròpia veu. La criatura estava dempeus en un pont, i no hi havia ningú més. Cridava solitària. Aïllada pel crit o a pesar d'ell.</p>
<p>—També hi ha un gravat amb aquest tema —va observar Rick, llegint la targeta col·locada sota la pintura.</p>
<p>—Se'm acut que així deuen sentir-se els androides —va dir Phil Resch, i va dibuixar a l'aire els ecos visibles a la pintura del crit de la criatura—. Jo no em sento així, per tant potser no sigui un...</p>
<p>Es va interrompre perquè diverses persones s'acostaven a veure el quadre.</p>
<p>—Allà està Luba Luft —Rick la va assenyalar, i Phil Resch va abandonar els seus obscurs pensaments i defenses. Els dos van avançar cap a ella amb pas mesurat, prenent-se el seu temps, com si res. Era vital, en tot cas, que mantinguessin un aire trivial. Havien de protegir a qualsevol preu, inclús el de perdre la presa, als éssers humans inconscients de la presència d'androides.</p>
<p>Luba Luft sostenia un catàleg imprès; vestia uns pantalons brillants que s'afinaven cap als turmells, i una armilla daurada i pintada. Semblava absorta amb un quadre, el dibuix d'una joveneta asseguda a la vora d'un llit, amb les mans unides i expressió d'esglai i d'un pànic nou i creixent.</p>
<p>—Vol que li ho compri? —li va preguntar Rick a Luba Luft, agafant-li suaument el braç. Li feia veure així que s'havia apoderat d'ella i que no necessitava esforçar-se per detenir-la. Per l'altre costat, Phil Resch, li va posar a l'espatlla una mà en la que ressaltava el bony d'un tub làser. Resch no pensava córrer riscos, després del que havia passat amb Garland.</p>
<p>—No està en venda —Luba Luft el va mirar distreta, després intensament, quan el va reconèixer. La seva mirada es va fer opaca i els colors van abandonar el seu rostre, que va adoptar un to cadavèric, com si ja hagués començat a podrir-se, com si la seva vida s'hagués enretirat a algun recòndit lloc al seu interior, deixant el cos abandonat a la ruïna.</p>
<p>—Senyoreta Luft —va respondre Rick—, aquest és el senyor Resch. Phil Resch, li presento la cèlebre cantant d'òpera Luba Luft. El policia que em va arrestar és un androide, com el seu cap. Coneixia vostè l'inspector Garland? M'ha dit que havien vingut junts a la mateixa nau, en grup.</p>
<p>—El departament policial al que vostè va trucar —va explicar Phil Resch— i que funciona en un edifici del carrer Mission, és aparentment el centre orgànic que utilitza el seu grup per mantenir-se en contacte. I fins i tot se senten el suficientment confiats per contractar un caçarecompenses humà. És evident...</p>
<p>—Vostè? —va dir Luba Luft—. Vostè no és humà. No més que jo: també és un androide.</p>
<p>Hi va haver una pausa i Phil Resch va dir amb veu greu i controlada:</p>
<p>—Ja ens ocuparem d'això en el seu degut temps —després es va dirigir a Rick—. Portem-la al meu cotxe.</p>
<p>Els tres, amb Luba al centre, es van dirigir cap a l'ascensor. Luba Luft no es movia per pròpia voluntat, però tampoc no es resistia d'una forma activa. Semblava resignada. Rick havia vist això en d'altres androides, en situacions greus. L'energia artificial que els animava declinava quan se'ls exigia massa. En alguns casos aquella energia esclatava amb fúria.</p>
<p>Els androides tenien, com ell sabia, el desig innat de passar inadvertits. Al museu, envoltada de gent, Luba Luft probablement no intentaria res. El veritable moment, sens dubte el darrer per a ella, seria al cotxe, on ningú no podria veure-la. Allà era possible que s'alliberés violentament de les seves inhibicions. Rick es va preparar, sense pensar de moment en Phil Resch. Tal i com ell mateix havia dit ja se'n ocuparien d'allò en el seu temps.</p>
<p>Al final del passadís, junt als ascensors, hi havia una petita parada on venien copies i llibres d'art. Luba es va aturar.</p>
<p>—Un moment —va dir a Rick. El color havia tornat al seu rostre, en part, i una vegada més semblava viure..., si més no momentàniament—. Compri'm una reproducció de l'obra que estava mirant quan m'han trobat, la de la noia asseguda al llit</p>
<p>Després d'una pausa. Rick es va dirigir a la venedora, una dona de mitjana edat, amb la mandíbula prominent i el cabell gris agafat amb una gandalla.</p>
<p>—Té una reproducció de Pubertat, de Munch?</p>
<p>—Només en aquest llibre de l'obra completa —va respondre la venedora agafant el bell volum setinat—. Vint-i-cinc dòlars, senyor.</p>
<p>—Me'l enduré.</p>
<p>—El meu sou no arriba per a... —va dir Phil Resch.</p>
<p>—Jo el compraré —va respondre Rick. Va pagar a la dona i va donar el llibre a Luba—. Anem.</p>
<p>—L'hi agraeixo molt —va dir Luba mentre entraven a l'ascensor—. Hi ha alguna cosa misteriosa i commovedora en els éssers humans. Un androide mai ho hagués fet, això —va mirar glacialment a Phil Resch—. A ell no se li hagués acudit —la seva mirada era d'autèntica hostilitat i aversió—. La veritat és que no m'agraden els androides. Des que vaig arribar de Mart, la meva vida a consistit en imitar els éssers humans, en fer el que fan les dones humanes, imaginant que tenia els seus impulsos i pensaments, tractant d'assemblar-me a el que considero una forma de vida superior. No és així com ha estat amb vostè Resch? Intentant ser...</p>
<p>—No ho puc tolerar —va dir Phil Resch, buscant alguna cosa al seu abric.</p>
<p>—No —va dir Rick. Va subjectar la mà de Phil Resch, però Resch va retrocedir evitant-lo. El test de Boneli, va dir Rick.</p>
<p>—Ha admès que és una androide —va dir Resch—. No hem d'esperar.</p>
<p>—Però retirar-la només perquè l'estigui punxant... Doni'm això.—va dir Rick, tractant de prendre-li el tub làser, que va seguir a la mà de Resch, el qual es va bellugar en el petit ascensor per eludir-lo, i amb l'atenció concentrada exclusivament en Luba Luft—. Està bé —va dir—. Retiri-la, mati-la. Demostri-li així que ella ha dit la veritat —va callar en adonar-se'n que Resch pensava realment fer-ho —.Esperi!</p>
<p>Phil Resch va disparar, mentre Luba Luft, en un gest de frenètic terror, girava, tractava d'apartar-se i queia. El raig va fallar, però quan Resch va abaixar la seva arma va perforar silenciosament un petit forat a l'estómac de la cantant. Luba va començar a cridar, arraulida contra la paret de l'ascensor. Com la noia del dibuix, va pensar Rick. I la va rematar amb el seu propi tub làser. El cos va caure endavant, boca per avall, com un paquet. Ni tan sols tremolava.</p>
<p>Amb el seu tub làser, Rick va cremar sistemàticament fins a reduir-lo a borroses cendres, el llibre de pintures que justament feia uns minuts havia regalat a Luba. Va efectuar l'operació a consciència, sense dir res. Phil Resch mirava sense entendre-ho, la seva cara mostrava perplexitat.</p>
<p>—Podria haver-se quedat amb el llibre —va dir Resch—. Li ha costat...</p>
<p>—Creu vostè que els androides tenen ànima? —va interrompre'l Rick, veient que Phil Resch el mirava encara més sorprès i amb el cap de gairell. Després va continuar—: Puc permetre'm comprar aquest llibre. Avui he guanyat tres mil dòlars i encara no he acabat.</p>
<p>—Però a Garland l'he mort jo, no vostè —va dir Phil Resch—. Vostè simplement hi era. I a Luba també l'he disparada</p>
<p>—Però no podrà cobrar els diners, ni en el seu departament policial ni en el nostre. Quan arribem al seu cotxe li faré el test de Boneli o el de Voigt-Kampff, i llavors ja veurem. De totes formes vostè no hi és a la meva llista —amb mans tremoloses va obrir el seu maletí i va buscar els arrugats fulls—. No, no hi és. Així que legalment no puc perseguir-lo. En tot cas reivindicaré la retirada de Garland i la de Luba Luft.</p>
<p>—Està segur de que sóc un androide? És això el que Garland li va dir?</p>
<p>—Això és el que Garland em va dir.</p>
<p>—Potser mentia —va dir Phil Resch—. Per separar-nos. Per que estiguéssim com ara. És una estupidesa permetre que res ens distanciï. I vostè té raó sobre Luba Luft, no deuria haver perdut la calma. Dec ser massa sensitiu... O potser això és natural en un caçarecompenses, potser vostè reacciona de la mateixa manera. Per altra banda hauríem d'haver retirat Luba Luft de totes maneres, mitja hora més tard. Només mitja hora. I no hagués tingut temps de mirar el llibre que vostè li va regalar. I que no deuria haver destruït. Això ha estat un malbaratament. No ho entenc, no és raonable.</p>
<p>—Abandonaré aquest ofici —va dir Rick.</p>
<p>—Per fer... què?</p>
<p>—Qualsevol cosa. Assegurances, com Garland, segons l'informe. O emigraré. Sí —va afirmar—. Me'n aniré a Mart.</p>
<p>—Però algú ha de fer això.</p>
<p>—Poden emprar androides. Seria molt millor. Jo ja no puc, he fet massa. Luba era una cantant meravellosa, tot el planeta podia gaudir de les seves dots. Això és una bogeria.</p>
<p>—És necessari. Recordi que han matat éssers humans per escapar. Recordi que si jo no l'hagués tret del departament policial del carrer Mission, l'haurien matat. Per això em va fer cridar Garland, per això va fer que fos al seu despatx. I Polokov, no va estar a punt de matar-lo? I Luba Luft? Estem actuant per a defensar-nos. Ells estan al nostre planeta, són estrangers il·legals, criminals que es disfressen de...</p>
<p>—De policies —va dir Rick—. De caçarecompenses.</p>
<p>—Doncs..., apliqui'm el test de Boneli. Potser Garland hagi mentit. Jo crec que ho ha fet; una memòria falsa no pot ser tan bona. I el meu esquirol?</p>
<p>—Sí, el seu esquirol. Me'n havia oblidat.</p>
<p>—Si sóc un replicant i vostè em mata —va dir Phil Resch—, pot quedar-se amb el meu esquirol. L'hi deixaré en herència, amb un document signat.</p>
<p>—Els replicants no poden deixar res en herència. No posseeixen cap cosa.</p>
<p>—Llavors quedi-se'l —va dir Resch.</p>
<p>—Potser l'accepti —va respondre Rick. L'ascensor havia arribat a la planta baixa i les portes es van obrir—. Avisaré un patruller perquè duguin el cos al laboratori. Li faran l'anàlisi de medul·la. Quedi's aquí, amb Luba —va buscar una cabina, va entrar, va introduir una moneda amb les mans tremoloses i va marcar el número. Mentrestant la gent que esperava l'ascensor es reunia encuriosida en torn de Phil Resch i del cos de Luba Luft.</p>
<p>Havia estat una cantant meravellosa, es va dir després de trucar. No comprenc com un do com aquest pot ser un risc per a la societat. Però no era el seu do, era ella mateixa, el risc. Com Phil Resch. Ell representa la mateixa amenaça i per les mateixes raons. Per tant no puc marxar-me ara, va concloure Rick.</p>
<p>Va sortir de la cabina, es va obrir pas entre la gent fins a l'ascensor on estaven Phil i la figura caiguda de la noia. Algú l'havia coberta amb un abric. No era el de Resch.</p>
<p>Ell estava a un costat, fumant vigorosament un petit cigarret gris.</p>
<p>—Espero de tot cor que sigui vostè un androide —va dir Rick.</p>
<p>—M'odia de veritat —va dir Phil Resch, sorprès—. I és ara, de sobte; no m'odiava al carrer Mission, quan li he salvat la vida.</p>
<p>—Veig una estructura. La manera en que va matar a Garland, la manera en que va matar a Luba. Vostè no mata com jo, no tracta de —ja sé per què—. A vostè li agrada matar, només necessita un pretext. Si en tingués un em mataria a mi. Per això li va agradar la possibilitat de que Garland fos un androide: així podria matar-lo. Em pregunto què farà si fracassa amb el test de Boneli. Es matarà? De vegades, els androides ho fan.</p>
<p>Era una situació estranya.</p>
<p>—Sí, jo m'encarregaré de fer-ho —va dir Phil Resch—. Vostè només haurà de fer-me el test.</p>
<p>Va arribar una patrulla. Dos policies van baixar, van veure la multitud reunida i es van obrir camí. Un d'ells va reconèixer i va saludar Rick. Ara podem marxar, va pensar ell. Finalment, la nostra feina està acabada.</p>
<p>Va tornar amb Resch a l'Òpera, en el terrat de la qual s'hi trobava el cotxe aeri.</p>
<p>—Li donaré el meu tub làser —va dir Resch—. Així no s'haurà de preocupar per les meves reaccions, ni per la seva seguretat personal—va lliurar l'arma a Rick, que la va acceptar.</p>
<p>—I com es mataria? —va preguntar Rick.</p>
<p>—Contenint la respiració.</p>
<p>—Per Déu —va dir Rick—. No és possible.</p>
<p>—En els androides, el nervi vague no pot actuar automàticament, com en els éssers humans. No l'hi van ensenyar durant la seva instrucció? Jo ho vaig aprendre fa anys.</p>
<p>—Però... morir d'aquesta... manera —va protestar Rick.</p>
<p>—És indolora. Què té de particular?</p>
<p>—És... —va gesticular, incapaç de trobar les paraules adequades.</p>
<p>—I a més a més, no crec que ho necessiti. Van pujar al terrat de l'Òpera i al cotxe aeri de Phil Resch.</p>
<p>—M'agradaria que utilitzés el test de Boneli —va dir Resch, ja assegut davant els comandaments, tancant la porta.</p>
<p>—No puc. No sé com computar-lo —en realitat, va pensar Rick, hauria de confiar en ell per a interpretar les dades. I allò estava fora de la qüestió.</p>
<p>—Em dirà la veritat? —va preguntar Phil Resch—. Si sóc un androide, m'ho dirà?</p>
<p>—Per descomptat.</p>
<p>—Perquè realment ho vull saber. He de saber-ho —Phil Resch va tornar a encendre el seu cigarro i va canviar de posició en el seient, tractant d'acomodar-se. Però no podia—. Li agradava de veritat el dibuix de Munch que Luba Luft estava mirant? —va preguntar—. A mi no m'interessa el realisme en l'art. M'agrada Picasso i...</p>
<p>—Pubertat és una obra de 1894 —va respondre breument Rick —. En aquella època només es coneixia el realisme, convé tenir-ho en compte.</p>
<p>—Però l'altre, el del home que es cobria les orelles i cridava... Aquell no és figuratiu.</p>
<p>Rick va obrir el maletí i va començar a preparar el seu equip.</p>
<p>—Complicat —va observar Phil Resch—. Quantes preguntes ha de fer per a obtenir resultats?</p>
<p>—Sis o set —li va donar el disc adhesiu a Phil Resch—. Posis-el a la galta. Que quedi ferm. I aquesta llum —va dirigir el feix—. Deu quedar enfocada a l'ull. Tracti de no moure la pupil·la.</p>
<p>—Moviments reflexos —va dir Resch—. Però vostè no mesura els estímuls físics,la dilatació per exemple. Seran només preguntes verbals, el que en diem resposta al titubeig.</p>
<p>—Creu que ho podria controlar?</p>
<p>—No. En algun moment, podria ser. Però no l'amplitud inicial, això està fora del control conscient. Si no fos així... —es va interrompre—. Endavant. Perdoni que parli massa, estic nerviós.</p>
<p>—Parli tot el que vulgui —va respondre Rick. Fins a la mort, si això l'abelleix, es va dir. A ell no l'importava.</p>
<p>—Si sóc un androide —va continuar Phil Resch, recuperarà vostè la fe en la raça humana. Però com que no ho crec, li suggereixo que comenci a definir una ideologia capaç de justificar que...</p>
<p>—La primera pregunta —va dir Rick. Tot estava en ordre, les agulles dels dos mesuradors tremolaven—. El temps de reacció és un factor, així que contesti tan depressa com pugui.</p>
<p>Va escollir de memòria una pregunta per començar. El test estava en marxa.</p>
<p>En acabar, Rick va romandre un moment en silenci. Després va recollir el seu equip i el va guardar de nou al maletí.</p>
<p>—Puc llegir el resultat a la seva cara —va expirar amb un absolut, ingràvid i gairebé convulsiu alliberament—. Està bé. Pot tornar-me l'arma —va estendre la mà amb la palma cap amunt.</p>
<p>—És evident que tenia vostè raó sobre els motius de Garland —va dir Rick—. Volia distanciar-nos, com vostè va dir —se sentia física i psicològicament esgotat.</p>
<p>—Ja té la seva bastida ideològica? —va preguntar Phil Resch—. Una que pugui explicar-me com a part de la raça humana?</p>
<p>—Hi ha un defecte en la seva capacitat empàtica d'assumpció de rols —va dir Rick—. Un per al que no tenim tests. Té a veure amb els seus sentiments envers els androides.</p>
<p>—Per descomptat que no n'hi ha tests.</p>
<p>—Potser l'hauríem d'incloure —. Mai no ho havia pensat anteriorment. Mai no havia sentit empatia cap els androides que matava. Suposava que, per a la seva ment, un androide era una màquina intel·ligent. Tanmateix per a la seva consciència. I tot i així observava una diferència en Phil Resch, i sentia instintivament que ell tenia raó. Empatia amb un aparell artificial? Cap a una cosa que merament pretén estar viva? Per contra, Luba Luft semblava autènticament viva. No tenia aire de simulació.</p>
<p>—Ja s'imaginarà vostè el resultat —va observar calmosament Phil Resch—. Si incloguéssim els androides entre els objectes d'identificació empàtica, com fem amb els animals...</p>
<p>—No tindríem defensa.</p>
<p>És obvi. Els models Nexus-6…, caurien sobre nosaltres i ens aixafarien. Vostè i jo, i tots els caçarecompenses estem entre els Nexus-6 i l'humanitat, som la barrera que els manté apartats. A més... —es va interrompre al advertir que Rick tornava a extreure el seu equip—. Creia que el test havia acabat.</p>
<p>—Vull formular-me una pregunta a mi mateix —va dir Rick—. Vostè em llegirà el registre de les agulles. Només la mesura, jo puc interpretar-la —va col·locar el disc adhesiu a la seva galta,i va arranjar el feix de llum de forma que caigués sobre el seu ull—. Està preparat? Miri els mesuradors. No tindré en compta el temps transcorregut, només m'interessa la magnitud.</p>
<p>—Molt bé, Rick.</p>
<p>—Rick va dir en veu alta:</p>
<p>—Baixo en un ascensor amb un androide que he capturat. De sobte, sense avís, algú el mata.</p>
<p>—No hi ha resposta notable —va dir Phil Resch.</p>
<p>—Què indiquen les agulles?</p>
<p>—L'esquerra 2,8 i la dreta 3,3 —Rick va continuar:</p>
<p>—Un androide femella.</p>
<p>—Ara estan en 4,0 i 6,0 respectivament.</p>
<p>—És bastant significatiu —va dir Rick. Es va treure el disc adhesiu i va apagar el feix de llum—. És una resposta clarament empàtica. Aproximadament la mateixa que mostren els éssers humans davant la majoria de les preguntes, amb l'única excepció de les més extremes, les que es refereixen a pells humanes utilitzades com a ornament, per exemple, i que exposen situacions veritablement patològiques.</p>
<p>—I això, què vol dir?</p>
<p>—Sóc capaç de sentir empatia per certs androides —va respondre—. No per tots, sinó específicament per... un o dos —per Luba Luft, està clar, es va dir. En definitiva, m'he equivocat. No hi ha res d'antinatural ni d'inhumà en les reaccions de Phil Resch. El problema sóc jo.</p>
<p>Em pregunto si algun ésser humà ha experimentat això amb un androide. Naturalment, potser no torni a passar. És possible que sigui una anomalia vinculada amb els meus sentiments, per exemple, sobre La flauta màgica. O de la veu de Luba, o de la seva professió. El cert és que mai li havia passat, si més no conscientment. Ni amb Polokov, ni amb Garland, per exemple. I si Phil Resch hagués sigut un androide, hauria pogut matar-lo sense la menor emoció, especialment després de la mort de Luba.</p>
<p>Estava en joc la diferència entre els veritables éssers humans i els objectes humanoides. Però a l'ascensor del museu, es va dir Rick, jo estava entre dugues criatures, una humana i una altra androide. I els meus sentiments eren exàctament els contraris als previstos, al que estic acostumat a experimentar. Al que he de sentir.</p>
<p>—Està en un destret, Deckard —va dir Phil Resch. Semblava divertit.</p>
<p>—Què hauria de fer? —va preguntar Rick.</p>
<p>—Sexe —va respondre Phil Resch.</p>
<p>—Sexe?</p>
<p>—Luba Luft era físicament atractiva. No li havia passat mai abans? —Phil Resch va riure—. M'han ensenyat que és un problema bàsic per als caçarecompenses. No ho sap, Deckard, que els homes de les colònies solen tenir amants androides?</p>
<p>—Això no és legal —va replicar Rick, que coneixia les normes al respecte.</p>
<p>—És clar que no. Moltes variacions de la sexualitat no ho són. I la gent les practica.</p>
<p>—I si es tracta d'amor i no de sexe?</p>
<p>—L'amor és un nom del sexe.</p>
<p>—Com l'amor al país —va insistir Rick—, o a la música.</p>
<p>—Si és amor a una dona, o a una imitació androide, és sexe. Desperti i enfronti's amb vostè mateix, Deckard.El que volia era anar-se'n al llit amb un tipus femení d'androide. Ni més ni menys. Jo també vaig sentir això en certa ocasió, quan acabava d'iniciar-me en l'ofici. No s'amoïni,es curarà. El que passa és que en aquesta ocasió ha invertit vostè l'ordre. No hauria d'haver-la matat, o estar present quan la mataven, i sentir-se físicament atret després. Tracti de que sigui a l'inrevés.</p>
<p>Rick el va mirar.</p>
<p>—Que me'n vagi al llit amb ella primer...</p>
<p>—I la mati després —va dir lacònicament Phil Resch, sempre amb el seu somrís dur.</p>
<p>És un bon caçarecompenses, es va dir Rick. La seva actitud ho demostra. Però..., ho sóc jo?</p>
<p>Per primera vegada en la seva vida començava a dubtar-ho.</p>
</body>
</html>