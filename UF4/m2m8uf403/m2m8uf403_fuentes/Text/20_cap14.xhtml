<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XIV</h3>
<p class="primer"><span class="capital">P</span>odem parlar? —va dir Roy, assenyalant Isidore. Pris, vibrant d'alegria, va respondre:</p>
<p>—Sí. Fins a cert punt —després es va dirigir a Isidore—: Perdó —es va apartar amb els Baty per dir-los alguna cosa en veu baixa. Després els tres van tornar i es van apropar a J. R. Isidore, que se sentia incòmode i fora de lloc—. Us presento al senyor Isidore —va dir Pris—, que ha estat cuidant-me —les paraules estaven tenyides d'una ironia gairebé maliciosa, que va fer parpellejar a Isidore—. Veieu? M'ha portat menjar natural.</p>
<p>—Menjar —va repetir Irmgard Baty mentre trotava àgilment cap a la cuina per esbrinar de què es tractava—. Préssecs —va dir mentre agafava un bol i una cullera. Va dedicar un somriure a Isidore i va menjar amb petites mossegades, voraces i animals. El seu somriure era diferent del de Pris. Contenia una senzilla calidesa i mancava de connotacions velades. Isidore la va seguir a la cuina, atret.</p>
<p>—Ve de Mart, no?</p>
<p>—Sí, vam deixar-ho estar —la seva veu pujava i baixava de to, els seus ulls blaus, perspicaços, com d'ocell, guspirejaven—. Aquest edifici és horrible. No viu ningú més, veritat? No hem vist d'altres llums.</p>
<p>—Visc a dalt —va dir Isidore.</p>
<p>—Ah, pensava que vivia amb Pris —no hi havia desaprovació en la veu d'Irmgard Baty. Tan sols enunciava un fet.</p>
<p>—Han agafat a Polokov —va dir Roy Baty amb amargor, però sense deixar de somriure. I immediatament va desaparèixer l'alegria d'haver trobat als seus amics del rostre de Pris.</p>
<p>—I a algú més?</p>
<p>—A Garland —va continuar Roy Baty—. I a Anders i a Gitchel i avui mateix, fa una estona, a Luba —deixava caure les notícies com si perversament li complagués fer-ho —. No creia que poguessin sorprendre a Luba. Recordes que t'ho vaig dir a la nau?</p>
<p>—Per tant quedem...</p>
<p>—Només nosaltres tres —va afegir Irmgard, com urgida.</p>
<p>—I per això hem vingut —va dir Roy Baty amb veu càlida i sonora. Quant pitjor era la situació, més a gust semblava sentir-se. Isidore no entenia per què.</p>
<p>—Déu meu —va respondre Pris, afligida.</p>
<p>—Primer va ser un investigador, un caçarecompenses anomenat Dave Holden —va dir Irmgard, i la seva boca semblava escopir verí—. Polokov va estar a punt de matar-lo.</p>
<p>—A punt —va repetir Roy. El seu somrís era immens.</p>
<p>—I ara està a l'hospital —va continuar Irmgard—, aquell Holden. Però sens dubte li van donar la seva llista a un altre caçarecompenses, a qui Polokov també va atacar, però la cosa va acabar amb la mort de Polokov. I després, el nou caçarecompenses va perseguir a Luba. Això ho sabem perquè ella va aconseguir comunicar-se amb Garland; ell va enviar una persona que va capturar al caçarecompenses i el va dur a l'edifici del carrer Mission. Luba ens va trucar després de que l'home de Garland s'endugués al caçador. Estava segura de que tot aniria bé i que Garland el mataria. Però és evident que alguna cosa va anar malament a Mission. No sabem què, i potser mai no ho sabrem.</p>
<p>—I el nou caçarecompenses, té els nostres noms? —va preguntar Pris.</p>
<p>&amp;mdash El més probable és que sí, estimada —va respondre Irmgard—. Però no sap on som. Roy i jo no tornarem al nostre apartament. Tenim al cotxe tot el que vam poder agafar, i estem decidits a instal·lar-nos en un dels pisos abandonats d'aquest immund edifici.</p>
<p>—I això serà el millor? —va preguntar Isidore, reunint valor—. Estar tots en el mateix llo-lloc?</p>
<p>—Bé, han enxampat a tota la resta —va dir Irmgard, amb serenitat. També ella semblava resignada a pesar de la seva agitació superficial. Tots eren estranys, va pensar Isidore. Ho sentia, però no podia explicar-s'ho. Com si els seus processos mentals estiguessin afectats per un peculiar i maligne caràcter abstracte. Excepte Pris, en tot cas, que estava veritablement espantada. Pris semblava pràcticament natural, però...</p>
<p>—Per què no et trasllades amb ell? —va dir Roy—. Podria oferir-te alguna protecció.</p>
<p>—Un capsigrany? —va exclamar Pris—. Jo no penso viure amb un capsigrany.</p>
<p>—Em sembla una idiotesa que et posis esnob en un moment com aquest —va respondre ràpidament Irmgard—. Els caçarecompenses es mouen ràpid. Potser intenti atacar aquesta nit, potser li donin un premi especial si acaba amb nosaltres abans de...</p>
<p>—Per Déu, tanquem la porta —va dir Roy, al temps que ho feia amb un cop de la mà. Després va girar la clau—. Pris, el millor és que t'instal·lis amb Isidore, i que Irm i jo ens quedem al mateix edifici. Així podrem ajudar-nos mútuament. Tinc al cotxe algun equip electrònic que vaig portar de la nau. Instal·laré un parell de micròfons per que tu puguis sentir-nos, i nosaltres a tu, i un sistema d'alarma que qualsevol dels quatre pugui posar en marxa. És evident que les identitats sintètiques no han funcionat, ni tan sols la de Garland. Està clar que Garland va posar el cap al llaç quan va dur a aquell caçarecompenses a l'edifici del carrer Mission. Va ser un error. I Polokov, en comptes de quedar-se al més lluny possible del caçador, va anar a trobar-lo. Nosaltres no farem res d'això: ens quedarem amagats.</p>
<p>Semblava que no sentia la menor preocupació. L'angoixós tràngol només excitava en ell una crepitant energia gairebé maníaca.</p>
<p>—Penso... —va continuar. Va inspirar amb força, i va atreure l'atenció de tothom, inclús d'Isidore—. Penso que si estem vius és per una raó. Perquè si ell tingués alguna idea d'on som, ja hauria aparegut. Per caçar recompenses s'ha de treballar ràpid. En això radica l'eficàcia.</p>
<p>—Si es demora —va continuar Irmgard, estant d'acord—, podem escapar, com hem fet fins ara. Crec que Roy té raó. Deu saber els nostres noms, però no la nostra situació. Pobra Luba... A l'Òpera, totalment en descobert, no era difícil enxampar-la.</p>
<p>—Ella ho va voler així —va observar Roy—. Pensava que estaria més segura si es convertia en una figura pública.</p>
<p>—Tu li vas dir el contrari.</p>
<p>—Sí —va reconèixer Roy—. I també vaig aconsellar a Polokov que no adoptés el rol d'un home de la WPO. I li vaig dir a Garland que un dels seus caçarecompenses el descobriria, com és molt probable que hagi passat —es gronxava sobre els seus talons, el seu rostre tenia expressió de profunditat.</p>
<p>—Entenc pe—per el que ha dit, senyor Baty —va dir Isidore—, que vostè és el li-líder natural del grup.</p>
<p>—Sí, es el nostre líder —va dir Irmgard.</p>
<p>—Ell va organitzar el viatge de Mart a la Terra —va explicar Pris.</p>
<p>—Llavors —va continuar Isidore—, serà millor fer el que ell suggereix —la seva veu estava plena de tensió i d'esperança—. Seria es-esplèndid, Pris, que vingués a vi-viure amb mi. Em quedaré a casa un parell de dies, tinc vacances pendents, per a estar segur que tot va bé —. I potser Milt, que era molt hàbil, podria dissenyar-me arma. Alguna cosa enginyosa, amb la que poder matar els caçarecompenses, fossin com fossin. Tenia una confusa, fosca i entrevista impressió d'alguna cosa despietada que duia una arma i una llista impresa i que exercia burocràtica i mecànicament la missió de matar. Un ser sense emocions i ni tan sols rostre. I que quan moria era immediatament reemplaçat per un de similar. I així successivament, fins que morissin totes les persones vives i reals.</p>
<p>És increïble que la policia no pugui fer res, va pensar. No m'ho puc creure. Aquesta gent ha d'haver fet alguna cosa. Potser han tornat il·legalment a la Terra. La TV demana que denunciem qualsevol nau que aterri fora dels aeroports aprovats. Segurament la policia els busca per alguna cosa similar. Però tot i així, ja no es matava deliberadament a ningú. Era contrari al mercerisme.</p>
<p>—Crec que li agrado al capsigrany —va dir Pris.</p>
<p>—No li diguis així, Pris —la va retreure Irmgard, mirant compassivament a Isidore—. Pensa com podria dir-te ell a tu. Pris no va respondre. La seva expressió es va tornar enigmàtica.</p>
<p>—Començaré a col·locar els micròfons —va dir Roy—. Irmgard i jo ens quedarem aquí. Tu, Pris, t'instal·laràs amb... el senyor Isidore —es va dirigir a la porta, amb moviments sorprenentment ràpids per a un home d'aquella corpulència. La va obrir amb violència i en aquell instant Isidore, va tenir una momentània i estranya al·lucinació: breument va veure una estructura de metall, una caixa de politges, circuïts, bateries, engranatges i després la malgirbada figura de Roy Baty va reaparèixer. Isidore va estar a punt de riure, va sufocar nerviosament l'impuls i es va sentir atordit.</p>
<p>—Un home d'acció —va observar Pris, abstreta—. És una llàstima que no tinga més habilitat manual amb les coses mecàniques.</p>
<p>—Si ens salvem —va contestar Irmgard en to sever—, serà gràcies a Roy.</p>
<p>—Valdrà la pena? —va dir Pris per a si mateixa. Després es va arronsar d'espatlles i es va dirigir a Isidore—. Està bé, J. R. Me'n aniré a la seva casa i podrà protegir-me.</p>
<p>—A tots vosaltres —va respondre Isidore a l'instant. En to formal i solemne, Irmgard li va dir:</p>
<p>—Vull que sàpiga, senyor Isidore, que li ho agraïm molt. Penso que és vostè el primer amic que hem trobat a la Terra. La seva actitud és molt noble, i tant de bo puguem pagar-li algun dia —es va acostar a ell i el va agafar del braç.</p>
<p>—No té alguna novel·la pre-colonial que pugui llegir?</p>
<p>—Eh? —Irmgard Baty va mirar, inquisitiva a Pris.</p>
<p>—Aquelles revistes velles —va respondre Pris. Havia reunit algunes coses per endur-se i Isidore les va agafar, amb la peculiar alegria d'haver arribat a una meta.</p>
<p>—No, J. R. No vam portar-ne cap, per les raons que li he explicat.</p>
<p>—De-demà aniré a una bi-biblioteca —va dir mentre sortien al passadís—. I en portaré algunes, per que tinguin alguna cosa en que entretenir-se, a més d'esperar.</p>
<p>Va conduir a Pris al seu propi apartament, escales amunt, fosc, buit, tebi i tancat. Va posar al dormitori les coses de la noia i va encendre immediatament els llums, la calefacció i la TV amb el seu únic canal.</p>
<p>—M'agrada —va dir Pris en el mateix to distant mentre recorria el lloc amb les mans a les butxaques de la seva faldilla i una expressió de desgrat que no concordava.</p>
<p>—Què passa? —va preguntar ell.</p>
<p>—Res —es va aturar davant la finestra, va descórrer les cortines i va mirar enfora.</p>
<p>—Si pensa que l'estan buscant... —va començar Isidore.</p>
<p>—És tot un somni —va dir Pris—. Provocat per les drogues que em va donar Roy.</p>
<p>—Com?</p>
<p>—Vostè creu realment que els caçarecompenses existeixen?</p>
<p>—El senyor Baty ha dit que havien matat als seus amics.</p>
<p>—Roy Baty és tan boig com jo —va respondre Pris—. El nostre viatge ha sigut des d'un hospital mental de la Costa Est fins aquí. Som tots esquizofrènics, amb vides emocionals defectuoses. Aplatament dels afectes, li'n diuen a això. I patim al·lucinacions de grup.</p>
<p>—Ja em semblava que no era cert —va dir ell, amb alleujament.</p>
<p>—I per què l'hi semblava? Pris va girar i el va mirar intensament. El seu examen va ser tan rigorós que Isidore es va enrojolar.</p>
<p>—Pe-perquè aquestes coses no poden passar. El go-govern mai mata a ningú, per cap crim. I el mercerisme...</p>
<p>—Però si vostè no és humà —va dir Pris—, tot és diferent.</p>
<p>—No és cert. Inclús els animals, inclús les anguiles i els talps i les aranyes i les serps són sagrats.</p>
<p>—Així que no pot passar, veritat? —va dir Pris, que continuava mirant-lo fixament—. Com vostè diu, inclús els animals estan protegits per la llei. Tota forma de vida. Qualsevol cosa orgànica que repta o s'agita o excava caus o vola o pon ous o... —es va interrompre quan Roy Baty va obrir bruscament la porta i va entrar arrossegant uns cables.</p>
<p>—Els insectes són especialment sagrats —va dir Roy, sense mostrar-se incòmode per haver-los sentit. Va despenjar un quadre de la paret del menjador, va posar en el clau un petit objecte electrònic, va retrocedir, el va mirar i va tornar a col·locar el quadre en el seu lloc—. Ara l'alarma —va recollir el cable, que conduïa a un complex aparell. Amb el seu somriure discordant el va mostrar a Pris i a John Isidore—. L'alarma. Aquests cables quedaran ocults sota la catifa, són antenes que poden enregistrar la presència de —va vacil·lar— una entitat mental que no sigui cap de nosaltres quatre.</p>
<p>—Llavors sona —va dir Pris—, i què? Tindrà una arma. No podem caure sobre ell i mossegar-lo fins que mori.</p>
<p>—Això conté una unitat Penfield —va continuar Roy—. Quan l'alarma entra en funcionament irradia un estat d'ànim, i en aquest cas l'intrús sentirà pànic, tret del cas en que actuï amb gran rapidesa. Un pànic terrible. El volum està en el punt màxim. Cap ésser humà hi podrà romandre més d'uns segons. El terror condueix a una fugida a cegues, a moviments circulars a l'atzar, a espasmes musculars i neurals. I això ens donarà l'oportunitat d'atacar-lo. Potser. Tot depèn de la seva capacitat...</p>
<p>—I l'alarma, no ens afectarà? —va preguntar Isidore.</p>
<p>—És veritat —va dir Pris a Roy Baty—. Afectarà a Isidore.</p>
<p>—I què? —va respondre Roy, mentre instal·lava el sistema—. Els dos sortiran disparats d'aquí, aterrits. Això ens donarà igualment temps per a reaccionar. I no mataran a Isidore, perquè no està a la seva llista. Per això podem aprofitar la seva protecció.</p>
<p>—No pots fer res millor, Roy? —va dir bruscament Pris.</p>
<p>—No —va contestar ell—. No puc.</p>
<p>—Po-potser jo pugui a- aconseguir una arma de-demà —va dir Isidore.</p>
<p>—Estàs segur de que la presència d'Isidore no activarà l'alarma? —va preguntar Pris—. Després de tot, ell és..., saps...</p>
<p>—He compensat les seves emanacions cefàliques —va explicar Roy—. La suma no arriba per a activar el sistema. És necessària la presència d'un altre humà. D'altre persona —va rectificar amb el front arrufat, mirant Isidore, conscient del que havia dit.</p>
<p>—Vostès són androides —va dir Isidore; no l'importava, li era igual—. I ara comprenc per què els persegueixen —va afegir—. En realitat, no són éssers vius —tot tenia sentit per a ell: els caçarecompenses, la mort dels seus amics, el viatge a la Terra, totes aquelles precaucions...</p>
<p>—Quan he utilitzat la paraula "humà" —va dir Roy Baty—, m'he equivocat.</p>
<p>—És veritat, senyor Baty. Però per mi és el mateix. Vull dir, jo sóc un especial. A mi tampoc no em tracten massa bé. Per exemple, no puc emigrar —va dir Isidore, parlant molt de pressa—. Vostès no poden venir aquí, jo no... Després d'una pausa, Roy Baty va dir lacònicament:</p>
<p>—No li agradaria Mart. No es perd vostè res.</p>
<p>—Em preguntava quant trigaria vostè a adonar-se'n —va dir Pris a Isidore—. Ara que ho ha fet, som diferents, no?</p>
<p>—Això és el que va perdre a Garland i a Max Polokov —va afirmar Roy Baty—. Estaven tan maleïdament segurs de que podien passar inadvertits... I Luba també.</p>
<p>—Són intel·lectuals —va dir Isidore; havia entès, i això l'excitava i l'inflava—. Pensen de forma abstracta —gesticulava i parlava atropelladament—, i no... Jo voldria tenir una intel·ligència igual. Llavors podria passar el test i no seria un capsigrany. Jo crec que són éssers superiors. Podria aprendre molt de vostès.</p>
<p>Després d'una pausa, Roy Baty va dir:</p>
<p>—Acabaré de connectar l'alarma.</p>
<p>—Encara no comprèn com vam sortir de Mart —va dir Pris amb veu aguda i sonora —. Ni el que vam fer allà.</p>
<p>—El que no podíem deixar de fer —va grunyir Roy. Irmgard Baty estava a la porta. Ho van advertir quan va parlar.</p>
<p>—No crec que sigui necessari preocupar-se pel senyor Isidore —va dir sincerament. Es va apropar a ell i el va mirar a la cara—. A ell tampoc no el tracten massa bé, com ens ha dit. I no li fa res el que hàgim fet a Mart. Ens coneix, no li desagradem, i l'acceptació emocional és tot per a ell. Per nosaltres és difícil d'entendre. Però és així —i va afegir per a ella, acostant-se-li molt i sense deixar de mirar-lo —: Podria guanyar molts diners si ens denuncia, ho entén? —es va girar i es va dirigir al seu marit—. Veus? Ho comprèn perfectament, però no dirà res.</p>
<p>—Vostè és un gran home, Isidore —va dir Pris —. Un honor per a la seva raça.</p>
<p>—Si fos un androide, ens denunciaria cap a les deu del matí, abans d'anar a treballar —va dir Roy—. Estic ple d'admiració —el seu to era indesxifrable, si més no per a Isidore—. I nosaltres imaginàvem que aquest era un món enemic, un planeta de cares hostils —el seu riure semblava un lladruc.</p>
<p>—Jo no tinc por —va declarar Irmgard.</p>
<p>—Doncs deuries tenir por fins de les soles de les teves sabates —va respondre Roy.</p>
<p>—Votem —va suggerir Pris—. Com fèiem a la nau quan no estàvem d'acord.</p>
<p>—Està bé —va dir Irmgard—. No diré res més. Però si deixem això, no crec que trobem un altre ésser humà que ens aculli i ens ajudi. El senyor Isidore és un... —va buscar la paraula.</p>
<p>—Especial —va completar Pris.</p>
</body>
</html>