<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XVII</h3>
<p class="primer"><span class="capital">M</span>és tard es van concedir un luxe. Rick va demanar que els hi pugessin cafè. Va estar-se una llarga estona en un gran canapè de fulles verdes, negres i daurades, xarrupant el cafè i meditant sobre les properes hores. Rachael, al lavabo, cantussejava, xisclava i xipollejava sota la dutxa calenta.</p>
<p>—Has fet un bon negoci quan has fet aquell tracte —va dir ella quan va tancar l'aigua. Gotejant, amb el cabell lligat amb una banda de goma, va aparèixer nua i fresca a la porta del lavabo—. Nosaltres, els androides, no podem controlar les nostres passions físiques, sensuals. Probablement ho sabies. Opino que t'has aprofitat de mi —però no semblava enfadada de cap de les maneres, sinó, pel contrari, contenta i certament tan humana com qualsevol noia que Rick hagués conegut—. Realment, hem de localitzar aquells replicants aquesta nit?</p>
<p>—Sí —va respondre Rick; jo a dos, tu a una. Com acabes de confirmar, hem fet un tracte.</p>
<p>Embolicant-se en una gegantina tovallola blanca, Rachael va dir:</p>
<p>—T'agrado?</p>
<p>—Sí.</p>
<p>—Tornaries a anar-te'n al llit amb un androide?</p>
<p>—Si fos una noia. Si fos com tu.</p>
<p>—Saps quina és la duració de la vida d'un robot humanoide com jo? He viscut dos anys. Quants calcules que em queden?</p>
<p>—Uns dos anys més.</p>
<p>—Mai no han pogut resoldre aquest problema. Em refereixo a la substitució de les cèl·lules. La renovació perpètua o, en tot cas, semi-perpètua. Bé, així és.</p>
<p>Vigorosament va començar a assecar-se. El seu rostre va quedar inexpressiu.</p>
<p>—Ho sento —va dir Rick.</p>
<p>—Merda —va exclamar Rachael—. Sento haver-ho mencionat. De totes maneres això impedeix als humans sortir corrent a posar-se a viure amb un androide.</p>
<p>—Passa el mateix amb els models Nexus-6?</p>
<p>—El problema és el metabolisme, no la unitat cerebral —va fer uns passos, va recollir les calces i va començar a vestir-se</p>
<p>També Rick es va vestir. Junts, gairebé sense parlar, van pujar al terrat, on l'encarregat, humà, amable i vestit de blanc, havia aparcat el cotxe aeri.</p>
<p>Mentre es dirigien als suburbis de San Francisco, Rachael va dir:</p>
<p>—És una nit preciosa.</p>
<p>—Probablement, ara la meva cabra estarà dormida —va dir ell—. O potser les cabres siguin nocturnes. Hi ha animals que mai dormen. Les ovelles no ho fan, al menys jo no les he vist. Quan les mires et miren. Esperen que els hi donis alguna cosa per menjar.</p>
<p>—Com és la teva dona? Rick no va respondre.</p>
<p>—T'has...?</p>
<p>—Si no fossis una androide —va interrompre-la Rick—, si pogués casar-me amb tu, ho faria.</p>
<p>—També podríem viure en pecat —va contestar Rachael—. Encara que jo no estic viva.</p>
<p>—Legalment, no. Però biològica i veritablement, sí. No ets un conjunt de circuits transistoritzats com un pseudo-animal. Ets una entitat orgànica —i d'aquí a dos anys t'hauràs desgastat i moriràs, va pensar, perquè no s'ha solucionat el problema de la substitució cel·lular, com tu mateixa deies. Sigui com sigui, suposo que no importa. És la meva fi, es va dir a si mateix, com a caçarecompenses. Després dels Baty, cap més. Després d'aquesta nit, s'ha acabat.</p>
<p>—Estàs molt trist —va dir Rachael.</p>
<p>Rick va estendre la mà i li va acariciar la galta.</p>
<p>—No podràs seguir caçant androides —va dir ella serenament—. No estiguis trist, per favor.</p>
<p>Ell la va mirar.</p>
<p>—Cap caçarecompenses ha pogut actuar després d'estar amb mi —va continuar Rachael—. Excepte un, un home molt cínic: Phil Resch. Està boig, treballa pel seu compte.</p>
<p>—Sí? —va dir Rick. De sobte va sentir com tot el seu cos es paralitzava.</p>
<p>—Però aquest viatge no serà una pèrdua de temps, perquè coneixeràs un home espiritual i meravellós.</p>
<p>—Roy Baty —va dir Rick—. Els coneixes a tots?</p>
<p>—Els coneixia, quan vivien. Ara en conec a tres. Hem intentar aturar-te aquest matí, abans no comencessis amb la llista de Dave Holden. Ho he tornat a intentar justament abans de que Polokov t'ataqués. I després he hagut d'esperar.</p>
<p>—A que jo m'enfonsés i et truqués.</p>
<p>—Luba Luft i jo vam ser molt, molt amigues durant gairebé dos anys. Què t'ha semblat? T'agradava?</p>
<p>—Sí.</p>
<p>—Però l'has matat.</p>
<p>—L'ha matat Phil Resch.</p>
<p>—Ah, llavors Phil t'ha acompanyat de tornada a l'Òpera. No ho sabíem. Aquell és el moment en que ens hem quedat incomunicats. Sabíem que estava morta, i pensàvem que tu l'havies retirat.</p>
<p>—Si s'ha de jutjar per les notes de Dave —va dir Rick—, penso que encara puc retirar a Roy Baty. Potser no a Irmgard Baty —i certament, tampoc a Pris Stratton. Ni tan sols ara, ni tan sols sabent el que sé—. O sigui, que tot el que ha passat a l'hotel...</p>
<p>—La Rosen Association volia arribar als caçarecompenses —va explicar Rachael—, aquí i a la Unió Soviética. I aquest sistema semblava funcionar..., per raons que no entenem del tot. Les nostres limitacions, suposo.</p>
<p>—Dubto que això funcioni tan sovint ni tan bé com dius —va dir grollerament.</p>
<p>—Amb tu ho ha fet.</p>
<p>—Ja veurem.</p>
<p>—Jo ja ho sé —va dir Rachael—. Quan veig aquesta expressió a la teva cara, aquest dolor. Això és el que busco.</p>
<p>—Quantes vegades has fet això?</p>
<p>—No ho recordo. Set, vuit. No, crec que són nou —va assentir—. Sí, nou.</p>
<p>—La idea està passada de moda —va dir Rick.</p>
<p>—Com? —va dir Rachael, sorpresa. Rick va empènyer els comandaments endavant per que el cotxe baixés.</p>
<p>—Això és el que em sembla. Vaig a matar-te —va afegir—. I després me'n ocuparé de Roy i d'Irmgard Baty i de Pris Stratton.</p>
<p>—Per això aterres? —va dir amb aprensió—: Hi ha una multa. Jo sóc propietat legal de la Rosen Association, i no un androide fugit de Mart. No sóc com els altres.</p>
<p>—Sí. Però si et mato a tu podré matar els altres.</p>
<p>Les mans de Rachael es van enfonsar dins la seva bossa boteruda, plena de coses i de kippel. Finalment, va deixar-ho estar.</p>
<p>—Maleïda bossa —va dir—. Mai no hi puc trobar res. Em mataràs de forma que no em faci mal? Vull dir, ves amb compte. Si no lluito, s'entén. Et prometo no lluitar, d'acord?</p>
<p>—Ara entenc per què Phil Resch va dir allò —va dir Rick—. No era cinisme. Simplement, sabia massa. I després de passar per això no puc retreure-li res. Això el va retorçar.</p>
<p>—Però en la direcció equivocada —Rachael semblava més tranquil·la, per fora ara, però es mantenia internament desesperada i tensa. Però tot i així, el negre foc minvava, la força vital l'abandonava com Rick havia vist en tants androides. La resignació clàssica. L'acceptació mecànica, intel·lectual, d'una cosa que cap organisme viu, després de dos mil milions d'anys de vida i evolució, podia reconciliar amb si mateix.</p>
<p>—No puc suportar la forma en que els androides us doneu per vençuts —va dir salvatgement. El cotxe gairebé es va precipitar a terra. Frenant, se les va arranjar per aturar-lo sorprenentment, a tota velocitat. Va parar violentament el motor i va treure el tub làser.</p>
<p>—A l'os occipital, a la base del meu crani —va dir Rachael—. Per favor —es va donar la volta per no veure el làser; volia que el raig penetrés sense adonar-se'n.</p>
<p>Rick va apartar l'arma.</p>
<p>—No puc fer el que deia Phil Resch.</p>
<p>Va tornar a posar el motor en marxa i es van elevar.</p>
<p>—Si ho has de fer, fes-ho ara —va demanar Rachael—. No em facis esperar.</p>
<p>—No tet mataré —Rick va enfilar novament cap al centre de San Francisco—. El teu cotxe està al Francis, oi? Et duré allà, perquè puguis tornar a Seattle —no tenia res més a dir, i va conduir en silenci.</p>
<p>—Gràcies per no matar-me —va dir Rachael.</p>
<p>—De totes maneres només et queden dos anys. I a mi cinquanta. Viuré vint-i-cinc vegades més que tu.</p>
<p>—Em menysprees de veritat —va respondre Rachael—. Per el que he fet —La seguretat havia tornat a ella i la lletania de la seva veu guanyava ritme—. Has obrat com els altres. Els altres caçarecompenses. S'enfurismaven i parlaven de matar-me, però finalment no podien. Com tu, ara —va encendre un cigarret i va aspirar amb delit—. Saps el que això significa, veritat? Que jo tenia raó; no podràs retirar més androides. Ni a mi, ni als Baty, ni a la Stratton. Així que torna amb la teva cabra i descansa una mica —de sobte va batzegar amb violència l'abric—. Ai, una guspira del cigarret! Ja s'ha apagat —es va recolzar cap enrere al seient, relaxada.</p>
<p>Rick no va parlar.</p>
<p>—Aquella cabra —va continuar Rachael—. Probablement l'estimes més que a la teva dona. Primer la cabra. Després la teva dona, després, per últim... —va riure alegrement—. Què es pot fer sinó riure?</p>
<p>Ell no va respondre. Van seguir el seu camí en silenci una estona i després Rachael va buscar i va trobar la ràdio, i la va encendre.</p>
<p>—Apaga-la —va dir Rick.</p>
<p>—Apagar l'Amic Buster i els seus Simpàtics Amics? Apagar a Werner i a Oscar Scruggs? És l'hora d'escoltar la sensacional revelació de Buster, que deu estar a punt de començar —es va inclinar per veure el seu rellotge a la llum de la ràdio—. Falta poc. Saps? Fa dos dies que està parlant d'això, preparant el públic per a...</p>
<p>La ràdio va dir:</p>
<p>—… zi, uz vull dih, amics, que eztic aquí ahegut amb el meu companyó, Bustur, i hem estat jerrant i pazant-ho d'allò méh bé, mentre espereng ang expectació cada tic dah rellotge, pel que entenc, éz l'anunsi méh impogtant de...</p>
<p>Rick va apagar la ràdio.</p>
<p>—Oscar Scruggs —va dir—. La veu de l'home intel·ligent. Instantàniament, Rachael va tornar a encendre-la.</p>
<p>—Vull escoltar. I penso escoltar el que anunciarà l'Amic Buster a l'espectacle d'aquesta nit, és molt important.</p>
<p>La veu estúpida va continuar balbucejant, i Rachael Rosen es va instal·lar còmodament. A l'obscuritat, la brasa del seu cigarret cremava com el cul d'una cuca de llum contenta: un ferm i infrangible senyal de la proesa de Rachael Rosen. La seva victòria sobre ell.</p>
</body>
</html>