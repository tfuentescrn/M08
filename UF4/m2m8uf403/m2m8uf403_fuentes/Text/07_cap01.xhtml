<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../Styles/estils.css" rel="stylesheet" type="text/css"/>
</head>
<body>
<h3>CAPÍTOL I</h3>
<p class="primer"><span class="capital">U</span>na alegre i suau onada elèctrica xiulada pel despertador automàtic del controlador d'ànim que tenia prop del llit va despertar Rick Deckard. Sorprès —sempre el sorprenia trobar-se despert sense previ avís— va emergir del llit, es va posar dempeus amb el seu pijama multicolor, i es va estirar. Al llit, la seva dona Iran va obrir els seus ulls grisos gens alegres, va parpellejar, va gemir i va tornar a tancar-los.</p>
<p>—Has posat el teu Penfield massa fluix-li va dir ell—. L'ajustaré i quan et despertis…</p>
<p>—No toquis els meus controls —,la seva veu tenia una amarga duresa—. No vull estar desperta.</p>
<p>Ell es va asseure al seu costat, es va inclinar cap a ella i li va explicar suaument:</p>
<p>—Precisament d'això es tracta. Si eleves suficient el volum et sentiràs contenta d'estar desperta. En C ultrapassa el llindar que apaga la consciència.</p>
<p>Amistosament, perquè estava ben dispost envers tothom —el seu dial estava en D— va acariciar l'espatlla pàl·lida i nua d'Iran.</p>
<p>—Aparta la teva mà grollera de policia —va dir ella.</p>
<p>—No sóc un policia —se sentia irritable, tot i que no ho havia marcat.</p>
<p>—Ets pitjor —va agregar la seva dona, amb els ulls encara tancats—. Un assassí contractat per la policia.</p>
<p>—En ma vida he matat un ésser humà.</p>
<p>El seu enuig havia augmentat ara, esdevenint en franca hostilitat.</p>
<p>—Només a aquells pobres replicants-va dir l'Iran.</p>
<p>—He observat que mai no dubtes a gastar les recompenses que duc a casa en qualsevol cosa que atregui momentàniament la teva atenció —es va aixecar i es va dirigir a la consola del seu controlador d'ànim—. No estalvies per a que poguem comprar una ovella de veritat, en comptes d'aquella falsa que tenim a dalt. Un mer animal elèctric, quan jo guanyo ara el que m'ha costat anys i anys d'aconseguir —va vacil·lar entre marcar a la consola un inhibidor talàmic (que suprimiria la seva fúria), o un estimulant talàmic (que la incrementaria el suficient per triomfar en una discussió).</p>
<p>—Si augmentes el volum de la ira —va dir Iran atenta, amb els ulls oberts— faré el mateix. El posaré al màxim i tindrem una baralla que deixarà en un no res totes les discusions que hem tingut fins ara. Ho vols veure? Marca… Fes la prova —es va alçar veloç i es va inclinar sobre la consola del seu propi controlador d'ànim mentre el mirava vívament, esperant.</p>
<p>Ell va sospirar, derrotat per l'amenaça.</p>
<p>—Marcaré el que tinc programat per avui —va examinar la seva agenda del 3 de gener de 1992: preveia una conscienciosa actitud professional—. Si m'atinc al programa —va dir cautelosament—, faràs tu el mateix? —va esperar; no estaba dispost a comprometre's estúpidament mentre la seva muller no hagués aceptat d'imitar-lo.</p>
<p>—El meu programa d'avui inclou una depressió culposa de sis hores —va respondree Iran.</p>
<p>—Com? Per qué has programat això? —anava contra la mateixa finalitat del controlador d'ànims—. Ni tan sols sabia que es pogués programar res com això —va dir amb tristesa.</p>
<p>—Una tarda jo estava aquí —va dir Iran—, mirant, naturalment, a l'Amic Buster i els seus Amics Amistosos, que parlava d'una gran notícia que estava a punt de donar, quan van passar aquell anunci terrible que odio, ja saps, el del Protector Genital de Plom Mountibank, i vaig apagar el so per un instant. I vaig sentir l'edifici, aquest edifici, vaig escoltar els… —va fer un gest.</p>
<p>—Els apartaments buits —va dir en Rick. De vegades ell també escoltava quan se suposava que dormia. I tot i així en aquella època, un edifici d'apartaments en comunitat ocupat a mitges es considerava com una situació d'elevada densidat de població. En allò que abans de la guerra havien estat els suburbis, era possible trobar edificis totalment buits, o si més no això havia sentit dir… Com la majoria de la gent, deixava que la informació li arribés de segona mà; no tenia prou interès en comprovar-la personalment.</p>
<p>—En aquell moment —va continuar Irán—, mentre el so de la TV estava apagat, jo estava en l'ánim 382; acabava de marcar-lo. Per això, tot i que vaig percebre intel·lectualment la soledat, no la vaig sentir. La primera reacció va ser de gratitud por poder disposar d'un controlador d'ànims Penfield; però després vaig comprendre què poc sa era sentir l'absència de vida, no només en aquesta casa sinó per tot arreu, i no reaccionar...Comprens? M'imagino que no. Però antigament allò era un senyal de malaltia mental. Li'n deien “absència de resposta afectiva adequada”. Llavors vaig deixar apagat el so de la TV i vaig començar a experimentar amb el controlador d'ànims. I per fi vaig trobar una manera de marcar la desesperació —la seva cara impertinent i bruna mostrava satisfacció, com si hagués guanyat quelcom de valor—. L'he inclosa dues vegades per mes en el meu programa. Em sembla raonable dedicar aquest temps a sentir la desesperança de tot, de quedar-se aquí, a la Terra, quan fins i tot els pelacanyes han emigrat, no creus?</p>
<p>—Però corres el risc de quedar-te en un estat d'ánim com aquest —va objectar Rick—, sense poder marcar la sortida. La desesperació per la realitat total pot perpetuar-se a si mateixa…</p>
<p>—Deixo programat un canvi automàtic de controls per unes hores més tard —va respondre suaument la seva esposa—. El 481: consciencia de les múltiples posibilitats que el futur m'ofereix, i renovades esperances de…</p>
<p>—Conec el 481 —va interrompre ell; havia escollit moltes vegades aquella combinació en la que confiava—. Escolta'm —va dir asseient-se al llit i apoderant-se de les mans d'Iran, a la que va atreure al seu costat—, fins i tot amb el canvi automàtic és perillós patir una depressió de qualsevol naturalesa. Oblida el que has programat i jo faré el mateix. Marcarem junts un 104, gaudirem junts d'ell i després tu et quedaràs així mentre jo reprenc la meva actitud professional de costum.</p>
<p>Això em donarà ganes de pujar al terrat a veure l'ovella i de marxar de seguida al despatx. I sabré que no et quedes aquí, tancada en tu mateixa, sense TV —va deixar lliures els dits llargs i fins de la seva dona i va travessar l'espaiós apartament fins al menjador, que feia una suau olor als cigarrets de la nit passada. Allí es va ajupir per a encendre la TV.</p>
<p>Des del dormitori va arribar la veu d'Iran:</p>
<p>—No puc suportar la TV abans de l'esmorzar.</p>
<p>—Marca el 888 —va respondre Rick mentre el receptor s'escalfava—. Vull veure la TV, hi hagi el que hi hagi. &nbsp;</p>
<p>—En aquest moment no vull marcar res —va dir Iran.</p>
<p>—Llavors marca el 3 —va suggerir ell.</p>
<p>—No puc demanar un número que estimuli la meva escorça cerebral per què desitgi marcar un altre. No vull marcar res, i el 3 encara menys, perquè llavors tindré el desig de marcar, i no puc imaginar un desig més descabellat. L'únic que vull és quedar-me aquí tombada al llit i mirar al terra —la seva veu es va esmolar amb l'accent de la desolació mentre deixava de moure's i la seva ànima es congelava: l'instintiu i ubic tel de l'opressió, d'una inèrcia quasi absoluta, va caure sobre d'ella.</p>
<p>Rick va apujar el so del televisor, i la veu de l'Amic Buster va esclatar i va inundar la cambra.</p>
<p>—Hola, hola, amics. Ja és hora d'un breu comentari sobre la temperatura d'avui. El satèl·lit Mongoose informa que la radiació serà especialment intensa cap a migdia i que després minvarà, així que, els que us aventureu a sortir…</p>
<p>Iran va aparèixer al seu costat, arrossegant lleugerament la seva llarga camisa de dormir, i va apagar el televisor.</p>
<p>—Està bé, em rendeixo. Marcaré el que vulguis de mi. Felicitat sexual extàtica? Em trobo tan malament que fins i tot podria suportar això. Que dimoni! Quina diferència hi ha…?</p>
<p>—Jo marcaré pels dos —va dir Rick, i la va conduir al dormitori.</p>
<p>A la consola d'Iran, disc 594: reconeixement satisfactori de la saviesa superior del marit en tots els temes. I a la pròpia va demanar una actitud creativa i nova en el seu treball, tot i que en realitat no la necessitava; aquella era la seva actitud innata i habitual sense necessitat d'estímul cerebral artificial del Penfield.</p>
<p>Després d'un ràpid esmorzar —havia perdut temps a causa de la discussió— va pujar vestit per sortir, incloent-hi el seu Protector Genital de Plom Mountibank, model Ajax, al prat cobert del terrat. Allà “pasturava” la seva ovella elèctrica; per més que es tractés d'un sofisticat aparell mecànic, brostejava amb simulada satisfacció i enganyava a la resta d'ocupants de l'edifici.</p>
<p>Per descomptat, també alguns dels seus animals eren imitacions electròniques. D'això no hi havia dubte, però ell, no cal dir-ho, mai havia tafanejat al respecte, així com ells no espiaven per descobrir el veritable caràcter de la seva ovella. Res no hagués estat més descortès. Preguntar "És autèntica la seva ovella?" encara era pitjor que esbrinar si les dents, el cabell o els òrgans interns d'una persona eren genuins.</p>
<p>L'aire gris del matí, ple de partícules radioactives que enfosquien el sol, ofenia el seu olfacte. Va aspirar voluntàriament la corrupció de la mort. Bé, allò era una descripció potser excessiva, va pensar mentre es dirigia al sector particular de gespa que posseïa juntament amb l'immens apartament situat més avall. El llegat de la Guerra Mundial Terminal havia minvat la seva potència. Aquells que no havien sobreviscut a la pols havien caigut en l'oblit anys enrere, i la pols, ara més dèbil i enfrontant els supervivents més forts, ja només podia alterar les ments i les capacitats genètiques. Tot i el seu protector genital de plom, era indubtable que la pols es filtrava i li aportava cada dia , mentre no emigrés, la seva petita càrrega de porqueria. Fins ara els exàmens mèdics mensuals confirmaven la seva normalitat: podia procrear dins els marges de tolerància que la llei establia. Però en qualsevol moment l'examen dels metges del Departament de Policia de San Francisco podia dictaminar el contrari. Contínuament la omnipresent pols convertia als normals en especials. La continua xerrameca als pòsters, al correu oficial i als anuncis de la TV vociferaven: "Emigra o degenera! Escull!" Era veritat, va pensar Rick mentre obria la porta del seu petit prat i s'acostava a la seva ovella elèctrica. Però no puc emigrar, es va dir, per la meva feina.</p>
<p>El propietari de la parcel·la adjacent, el seu veí Bill Barbour, el va saludar. Igual que Rick, s'havia vestit per anar a treballar i també s'havia aturat per veure com estava el seu animal.</p>
<p>—La meva euga està prenyada —va declarar Barbour cofoi, i va assenyalar al gran exemplar de perxeró que mirava a l'espai amb expressió buida—. Què em diu?</p>
<p>—Que ben aviat tindrà vostè dos cavalls —va respondre Rick. Ja estava al costat de la seva ovella que remugava amb els seus ulls alerta i clavats en ell per si li havia dut uns flocs de civada. La presumpta ovella estava equipada amb un circuit sensible a la civada, de tal forma que a la vista del cereal es mostrava convincentment interessada i s'hi acostava—. I qui l'ha prenyada? —va preguntar-li a Barbour—. El vent?</p>
<p>—He comprat el plasma fertilitzant de major qualitat que es pot aconseguir a Califòrnia —va informar Barbour—. Mitjançant alguns contactes interns que tinc a la Junta Ramadera de l'Estat. Recorda que la setmana passada va venir un inspector a examinar a Judy? Estan impacients per veure el poltre, perquè ella es un animal incomparable —va palmejar amb tendresa el coll de l'euga, que va acotar el cap.</p>
<p>—No ha pensat en vendre-la? —va preguntar Rick. Tant de bo hagués tingut ell un cavall, de fet qualsevol animal. Mantenir una imitació era gradualment desmoralitzador, d'alguna manera. I tot i així, donada l'absència d'un animal de debò, era socialment necessari. Per tant no li quedava altra opció que segui com fins aleshores. Encara que a ell no li amoïnessin les aparences, estava la seva esposa. Iran s'amoïnava, i molt.</p>
<p>Barbour va respondre:</p>
<p>—Seria immoral.</p>
<p>—Vengui's el poltre, doncs. Tenir dos animals és més immoral que no tenir-ne cap.</p>
<p>—Com? —va respondre Barbour, confós—. Molta gent posseeix dos animals, o tres o quatre i, com en el cas de Fred Washborne, l'amo de la planta processadora d'algues on treballa el meu germà, fins a cinc. No va llegir ahir al Chronicle l'article sobre el seu ànec? Es veu que és l'ànec mut més gran i pesat de tota la Costa Oest .—Els ulls se li van fer vidriosos en imaginar-se una tal riquesa. L'home queia poc a poc en trànsit.</p>
<p>Escorcollant les butxaques de la seva jaqueta, Rick va trobar el seu rebregat i molt llegit exemplar del suplement de gener del Catàleg d'Aus i Animals de Sydney. Va buscar "poltres" a l'índex (vegi's Cavalls, llinatge), i va trobar el preu nacional vigent.</p>
<p>—Puc comprar un poltre perxeró a Sydney per cinc mil dòlars —va dir en veu alta.</p>
<p>—No —va respondre Barbour—. No podrà. Torni a mirar la llista: està en lletra cursiva. Això vol dir que no hi ha existències de poltres, però aquest seria el seu preu si n'hi hagués.</p>
<p>—Què li semblaria si li pagués cinc-cents dòlars mensuals durant deu mesos? —va dir Rick—. La xifra sencera del catàleg.</p>
<p>—Deckard —va dir compassivament Barbour—, vostè no entén de cavalls. Hi ha una raó per a que Sydney no tingui poltres perxerons. No són animals que passin de mà en mà, si més no al preu del catàleg. Són massa escassos, inclosos els relativament inferiors —es va inclinar sobre la tanca comuna gesticulant—. Fa tres anys que tinc a Judy: en tot aquest temps no he vist una euga perxerona de la seva qualitat. Per comprar-la vaig haver de volar al Canadà i la vaig portar aquí personalment per assegurar-me'n que no la robessin. Si camina vostè amb un animal com aquest prop de Wyoming o Colorado, el colpejaran i li ho prendran. Sap per què? Perquè abans de la Guerra Mundial Terminal n'hi havia allà, literalment, centenars.</p>
<p>—Però si vostè poseeix dos cavalls i jo cap —va interrompre Rick—, això viola tota l'estructura moral i teològica del mercerisme.</p>
<p>—Vostè té la seva ovella. Dimoni, pot seguir l'Ascensió en la seva vida individual i quan engrapa les dugues nanses de l'empatia s'apropa honorablement. Si no tingués vostè aquesta vella ovella, veuria alguna lògica en la seva posició. No cal dir que si jo posseís dos animals i vostè cap l'impediria fondre's veritablement amb Mercer. Però totes les famílies d'aquest edifici… Vejam, unes cinquanta. Una per cada tres apartaments, calculo. Tots nosaltres tenim un animal d'alguna classe. Graveson té aquella gallina —va assenyalar cap al nord—. Oakes i la seva senyora són els amos d'aquell gos gran vermellós que borda per les nits —va meditar—. Crec que Ed Smith té un gat al seu apartament, si més no això diu, tot i que ningú l'ha vist encara. Potser sigui mentida.</p>
<p>Rick es va inclinar sobre la seva ovella buscant alguna cosa entre la gruixuda llana blanca (almenys els vellons eren autèntics), fins que ho va trobar: el quadre de comandament ocult. Mentre Barbour mirava va obrir el quadre.</p>
<p>—Veu? —li va dir a Barbour—. Comprèn ara per què vull el seu poltre?</p>
<p>Després d'una pausa, Barbour va respondre:</p>
<p>—Ho sento molt. Sempre ha estat així?</p>
<p>—No —va dir Rick, tancant de nou el quadre de la seva ovella elèctrica—. Originalment era una ovella de debò —s'alçà, es girà i va afrontar al seu veí—. El pare de la meva dona ens la va regalar quan va emigrar. Però farà un any la vaig dur al veterinari. Ho recorda? Vostè estava allà aquell matí que vaig pujar i la vaig trobar ajeguda. No s'aguantava dreta.</p>
<p>—La va aixecar —va dir Barbour, assentint-. Sí, va aconsegui aixecar-la, però després de caminar un o dos minuts va tornar a caure.</p>
<p>—Les ovelles tenen malalties estranyes —va dir Rick—. O millor dit, les ovelles pateixen moltes malalties, però els símptomes són sempre els mateixos. L'animal no es pot posar dempeus i no se sap si només és una torçada o si s'ha de morir del tètan. D'això va morir la meva.</p>
<p>—Aquí? —va preguntar Barbour—. Al terrat?</p>
<p>—El fenc —va explicar Rick—. Aquella vegada no vaig arrencar tot el filferro de la bala. Vaig deixar un tros i Groucho —aquest era el seu nom— es va fer una ferida i va contreure el tètan. La vaig dur al veterinari, i allà va morir, i jo vaig reflexionar i a la fi vaig anar a una d'aquelles botigues que fabriquen animals artificials i els hi vaig ensenyar una foto de Groucho. I aquí està la seva obra —va assenyalar al succedani, que continuava remugant i esperant, alerta a algun indici de civada—. És un treball excel·lent. I li dedico tant de temps i atenció com a la veritable. Però… —es va arronsar d'espatlles.</p>
<p>—No és el mateix —va concloure Barbour.</p>
<p>—Però gairebé. Se sent el mateix. T'has d'ocupar de l'animal exactament com si fos de veritat. Perquè s'espatlla i llavors tot l'edifici se'n assabenta. Jo l'he haguda de dur a reparar sis vegades, la majoria petites falles, però si algú ho hagués vist —per exemple, una vegada la cinta de la veu es va trencar o es va encallar i belava sense parar— de seguida s'hagués adonat que es tractava d'un desperfecte mecànic. Naturalment al camió del taller posa “Hospital d'Animals Nosequè” —va afegir—. I el conductor va vestit de blanc, com un veterinari —va mirar de sobte el seu rellotge—. He d'anar a treballar. El veuré aquesta nit.</p>
<p>Mientre es dirigia al seu vehicle, Barbour li va arribar pel darrere, cridant-lo precipitadament.</p>
<p>—Eeeh… No diré res a ningú de la casa.</p>
<p>Rick s'aturà i va començar a donar-li les gràcies. Però llavors, una part d'aquella desesperació a que Iran s'havia referit li va fer uns copets a l'espatlla i va respondre:</p>
<p>—No sé. Potser no faci cap diferència.</p>
<p>—Però el faran de menys. No tots, alguns. Vostè sap com pensa la gent de qui no cuida un animal, consideren que això és immoral i anti-empàtic. Vull dir, tècnicament. No és un crim, com després de la G.M.T. Però el sentiment perdura.</p>
<p>—Per Déu —va dir Rick, gesticulant vanament amb les mans buides—. Voldria tenir un animal, estic tractant de comprar-ne un. Però amb el meu salari, amb el que guanya un funcionari municipal… —i va pensar: si tan sols tornés a tenir sort a la feina, com fa dos anys, quan vaig capturar quatre replicants en un mes… Si en aquell moment hagués sabut que Groucho havia de morir…</p>
<p>Però allò havia estat abans del tètan, abans d'aquell tros de filferro punxegut de cinc centímetres a la bala de fenc.</p>
<p>—Podria compra un gat —va suggerir Barbour—. Els gats no són cars. Consulti el seu catàleg de Sydney. Rick va respondre tranquil·lament:</p>
<p>—No vull un animal domèstic. Vull el que tenia al principi, un animal gran. Una ovella, i si aconsegueixo els diners una vaca, un bou, o com vostè, un cavall —amb la recompensa corresponent a la retirada de cinc replicants m'arribaria, va pensar. Mil dòlars per cap, a banda el salari. Així podria trobar en algún lloc el que desitjo, inclús si la menció a l'Animals i Aus de Sydney estigués en cursiva. Cinc mil dòlars. Però abans haurien d'arribar els cinc replicants a la Terra des d'algún dels planetes colònia. No puc controlar això, va dir-se; no puc fer que vinguin els cinc. I encara si pugués, hi ha d'altres caça-recompenses que pertanyen a d'altres agències policials de tot el món. Els replicants deurien establir-se especificament al nord de Califòrnia , i el degà dels caça-recompenses de la zona, Dave Holden, deuria morir o retirar-se…</p>
<p>—Compri's un grill —va proposar enginyosament Barbour—. O una rata. Per vint-i-cinc dòlars pot comprar una rata adulta.</p>
<p>Rick va respondre:</p>
<p>—La seva euga podria morir sense previ avís, com Groucho. Quan torni a casa de la feina aquesta nit podria trobar-la tombada amb les potes enlaire, com una cuca. Com el que vostè ha dit: un grill —va allunyar-se amb la clau del seu vehicle a la mà.</p>
<p>—Perdoni si l'he ofès —va contestar nerviosament Barbour.</p>
<p>En silencii, Rick Deckard va obrir la porta del seu cotxe aeri. No tenia res més a dir al seu veí. La seva ment estava fixa en el seu treball, en el dia que tenia pel davant.</p>
</body>
</html>