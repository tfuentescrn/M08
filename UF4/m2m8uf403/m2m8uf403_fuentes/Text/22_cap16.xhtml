<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XVI</h3>
<p class="primer"><span class="capital">A</span> l'enorme i sumptuosa habitació de l'hotel, Rick llegia els fulls amb els informes sobre els androides Roy i Irmgard Baty. Aquesta vegada disposava de fotos telescòpiques, borroses copies 3-D en color que a penes permetien veure-hi els detalls. La dona semblava atractiva, Roy Baty era una altra cosa. Pitjor.</p>
<p>Havia sigut farmacèutic a Mart, va llegir. O com a mínim havia utilitzat aquella cobertura. Probablement era en realitat un treballador manual, un camperol, amb aspiracions d'alguna cosa millor. Somnien els androides?, es va preguntar Rick. Era evident: per això de tant en tant mataven els seus amos i venien a la Terra. A viure una vida millor, sense servitut. Com Luba Luft, a cantar Don Giovanni i Le nozze en lloc de llaurar un camp àrid i sembrat de roques, en un món-colònia bàsicament inhabitable.</p>
<p>L'informe afegia:</p>
<p>"Roy Baty té un aire agressiu i decidit d'autoritat sintètica. Dotat de preocupacions místiques, aquest androide va induir la resta del grup a intentar la fugida, recolzant ideològicament les seves intencions amb una presumptuosa ficció sobre el caràcter sagrat de la suposada "vida" dels androides. A més a més, va robar diversos psicofàrmacs i va experimentar amb ells. Va ser sorprès i va argumentar que esperava obtenir en els androides una experiència de grup similar a la del mercerisme, que, segons va declarar, seguia sent impossible per a ells."</p>
<p>L'explicació era patètica. Un androide fred i dur aspirava a una experiència que li resultava inabastable a causa d'un defecte deliberadament inclòs en el seu disseny.</p>
<p>Però això no va preocupar gaire a Roy Baty. Se'n havia adonat, per les notes de Dave, de que d'aquest particular androide es desprenia una certa qualitat repulsiva. Baty havia intentar assolir la fusió. Como no havia pogut, va organitzar la matança de diversos humans, seguida d'una fugida a la Terra. I ara, en concret avui mateix, les restes dels vuit androides originals havien quedat reduïdes a tres. I aquests, els membres que quedaven del grup il·legal, també estaven condemnats, ja que si ell fallava en enxampar-los, algun altre ho acabaria fent. El temps i la marea, es va dir Rick. El cicle de la vida i, a la fi, l'últim crepuscle abans del silenci de la mort. Va percebre en això, un micro-univers complet.</p>
<p>La porta de l'habitació es va obrir violentament.</p>
<p>—Quin vol! —va dir Rachael Rosen, sense alè. Vestia un llarg abric d'escames i un sostenidor i pantalons curts a joc. Duia la seva enorme i vistosa bossa , semblant a la d'un carter i una bossa de paper—. És maca aquesta habitació —va mirar el seu rellotge—. Menys d'una hora; he vingut de pressa —li va donar la bossa de paper a Rick—. He portat una ampolla. Bourbon.</p>
<p>—El pitjor dels vuit està viu. El que els va organitzar —li va donar l'informe sobre Roy Baty; Rachael va deixar la bossa al terra i va agafar el full.</p>
<p>—L'has localitzat? —va preguntar, després de llegir.</p>
<p>—Tinc l'adreça d'una edifici als suburbis. És un lloc on només hi pot haver algun parell d'especials deteriorats, tarats i capsigranys, vivint una seva pròpia versió de vida.</p>
<p>—I la resta?</p>
<p>—Són dugues dones —li va donar els informes, l'un sobre Irmgard Baty, i un altre que feia referència a un androide femení anomenat Pris Stratton.</p>
<p>—Oh —va dir Rachael al mirar l'últim. Va llençà lluny els folis, va anar fins a la finestra i va contemplar el panorama de San Francisco—. Penso que ella podria derrotar-te... Potser no et preocupi —havia empal·lidit i la seva veu tremolava. De sobte semblava excepcionalment insegura.</p>
<p>—Què vols dir exactament? —va recollir les còpies i les va estudiar. Es preguntava què l'havia torbada.</p>
<p>—Obrim el bourbon —Rachael va anar amb la bossa de paper al lavabo i va tornar amb dos gots. El seu aire insegur i amoïnat no es dissipava. Rick va notar el ràpid vol dels seus pensaments ocults, es veien en les seves celles arrufades i en la seva expressió tensa—. Pots obrir-la? —va demanar—. Ja veus que val una fortuna. No és sintètic, és d'abans de la guerra, fet d'autèntic segó.</p>
<p>Rick va agafar l'ampolla, la va obrir i va servir el bourbon en els dos gots.</p>
<p>—Explica'm què passa.</p>
<p>Rachael el va encarar amb aire desafiant.</p>
<p>—Explica'm tu què farem en comptes de preocupar-nos per aquells tres Nexus-6 —es va treure l'abric i el va dur fins a l'armari per deixar-lo a un penjador. Rick va tenir així la primera oportunitat de contemplar-la detingudament.</p>
<p>Les proporcions de Rachael eren estranyes. La gran mata de cabell negre semblava engrandir el seu cap, i degut als seus pits diminuts el seu cos adquiria un aspecte llis, pràcticament infantil. Els ulls grans amb les seves elaborades pestanyes, eren, en canvi, els d'una dona adulta. Aquí acabava l'adolescència. Rachael es mantenia lleugerament sobre les puntes dels peus, i els seus braços, tal i com penjaven, com avançats. La postura que oferia era la d'un cautelós caçador, potser del tipus Cro-Magnon. La raça dels caçadors esvelts, va pensar. Cap carn sobrant, el ventre llis, cul petit, pits encara més petits. El tipus cèltic, anacrònic i atractiu. Sota els seus pantalons curts les cames primes tenien un aspecte neutre, asexuat, sense gaire corbes. Tot i així la impressió general era bona, encara que definitivament era la d'una noia, no la d'una dona. Tret de la mirada, inquieta i intel·ligent.</p>
<p>Va beure un glop. El sabor i la olor, forts, autoritaris i poderosos se li havien fet poc familiars, i va empassar amb dificultat. En contrast, Rachael va acabar-se tranquil·lament el seu bourbon.</p>
<p>Ara, asseguda al llit, allisava la vànova, absenta. La seva expressió era melancòlica. Rick va deixar el seu got a la tauleta i es va asseure al seu costat. El llit va cedir sota el seu pes, i Rachael va canviar de posició.</p>
<p>—Què és? —va preguntar ell. Es va apoderar de la seva mà, estava freda, lleugerament humida—. Què t'ha pertorbat?</p>
<p>—Aquella última Nexus-6 —va respondre Rachael, amb cert esforç—, és del mateix tipus que jo —va agafar un bri escadusser de la vànova i va començar a formar una boleta—. No has llegit la descripció? Podria ser la meva. Potser es vesteixi i es pentini d'una altra manera. Fins i tot podria dur una perruca. Però quan la vegis comprendràs el que et dic —va somriure sardònicament—. Menys mal que vam admetre que sóc una androide. Si no t'haguessis enfurismat en veure Pris Stratton. O haguessis pensat que era jo.</p>
<p>—I per què això et molesta tant?</p>
<p>—Merda, estaré amb tu quan la retiris.</p>
<p>—Potser no. Potser no la trobi.</p>
<p>—Conec la psicologia dels Nexus-6 —va explicar Rachael—. Per això puc ajudar-te. Els últims tres estan junts. Les dues dones rodegen aquell androide trastornat que es fa dir Roy Baty, i que prepara la defensa definitiva —els seus llavis es van torçar—. Jesús —va dir.</p>
<p>—No et posis trista —va dir ell. Va agafar la seva barbeta punxeguda, petita, emmotllant la palma de la mà, i va alçar suaument el seu cap fins que va estar a la seva altura. Es preguntava com seria besar una androide. I es va inclinar a besar els llavis secs de Rachael. No hi va haver reacció, ella va restar impassible, com si no l'importés. I tot i així ell sentia que no era així. O potser això era tan sols el que hagués volgut pensar.</p>
<p>—Si ho hagués sabut abans —va dir Rachael—, no hagués vingut. M'estàs demanant massa. Saps el que sento per aquella androide? Per Pris?</p>
<p>—Empatia —va aventurar ell.</p>
<p>—Alguna cosa per l'estil. Identificació. Déu meu, pensa en el que podria passar. En la confusió em retires a mi en comptes d'ella. I Pris torna a Seattle i viu la meva vida. Mai no havia sentit això abans. Som màquines, encunyades com taps d'ampolla. És una il·lusió, això de que jo... jo... personalment... existeixi en realitat. Només sóc representativa d'un model.</p>
<p>Ell no va poder evitar sentir una certa diversió. Rachael semblava tan llagrimosament malhumorada...</p>
<p>—Les formigues no se senten així —va dir—, i són físicament idèntiques.</p>
<p>—Les formigues no senten. Punt.</p>
<p>—Els bessons idèntics humans. Ells no...</p>
<p>—Però s'identifiquen mútuament. He llegit que tenen un vincle empàtic especial —Rachael es va aixecar i va portar l'ampolla de bourbon; va tornar a omplir el seu got i a beure amb rapidesa. Per un moment va caminar per l'habitació amb les espatlles caigudes, amb les celles ombrívoles i arrufades. Després, com si hagués lliscat fins allà per casualitat, es va instal·lar novament al llit, va balancejar les cames cap amunt i es va estirar, recolzant-se contra els grans coixins. I va sospirar—. Oblida't dels tres replicants —va dir amb veu fatigada—. Estic cansada, deu ser el viatge. I tot el que ha passat avui. Voldria dormir —va tancar els ulls—. Potser, si em moro —va mormolar—, tornaré a néixer quan la Rosen Association fabriqui la pròxima unitat de la meva subsèrie —va obrir els ulls i va mirar a Rick amb ferocitat—. Saps realment per què he vingut? Per què Eldon i els altres Rosen, els humans, volien que estigués amb tu?</p>
<p>—Per observar —va respondre ell—. Per detallar exactament què és el que fa que el Nexus-6 es delati en el test de Voigt-Kampff.</p>
<p>—En el test o en qualsevol altre cosa. Tot el que els hi atorgui una qualitat diferenciadora. Després faré un informe i la Rosen Association farà modificacions en els elements DNS del cultiu de zigots. I llavors tindrem el model Nexus-7. I quan es descobreixi aquest, el modificaran, i finalment l'empresa tindrà un model impossible de distingir.</p>
<p>—Coneixes el test de l'Arc Reflex de Boneli?</p>
<p>—També estem treballant en els ganglis espinals. Algun dia el test de Boneli desapareixerà sota el venerable mantell de l'oblit —somreia amb innocència, en contrast amb les seves paraules. Rick no podia discernir sobre el grau de serietat de Rachael. El tema tenia suficient importància per fer tremolar al món, però ella el tractava alegrement. Potser era una característica androide: una mancança emocional, falta de sentiments sobre el significat del que deia. Només definicions buides, formals, intel·lectuals de cada terme per separat.</p>
<p>I encara més. Rachael havia començat a riure's d'ell. Imperceptiblement havia passat de lamentar la seva condició a burlar-se d'ell per la seva.</p>
<p>—Ves a la merda —va respondre ell. Rachael es va posar a riure.</p>
<p>—Estic borratxa. No puc acompanyar-te. Si te'n vas —va fer un gest d'acomiadament— em quedaré a dormir i després ja m'explicaràs què ha passat.</p>
<p>—No hi haurà cap després. Roy Baty em guanyarà.</p>
<p>—No et puc ajudar perquè he begut massa. De totes formes ja coneixes la veritat, la dura, irregular i relliscosa superfície de la veritat. Jo només sóc una observadora i no intervindré per salvar-te. Tant em fa que guanyis tu com Roy Baty. Vull mantenir-me jo mateixa a salv —va obrir molt els ulls—. Déu meu, sento empatia per mi mateixa. I no vull anar a aquell esfondrat edifici dels suburbis —es va estirar i va agafar un botó de la camisa de Rick. Després, amb lents i senzills moviments giratoris va començar a descordar-li la camisa—. No m'atreveixo. Els androides no senten la menor lleialtat recíproca, i aquella maleïda Pris Stratton em destruirà i ocuparà el meu lloc, saps? Treu-te la jaqueta.</p>
<p>—Per què?</p>
<p>—Per ficar-nos al llit —va respondre Rachael.</p>
<p>—M'he comprat una cabra núbia negra —va dir—. He de retirar aquells tres replicants per acabar la meva feina i tornar a casa, amb la meva dona —es va aixecar i va donar la volta al llit fins a l'ampolla de bourbon. Es va servir curosament un segon got. Les seves mans tremolaven lleugerament, va observar. Probablement pel cansament. Els dos estem cansats, va adonar-se'n. Massa cansats per caçar tres replicants, amb el pitjor dels vuit portant la bandera.</p>
<p>Allà dempeus, va comprendre de cop i volta que una por manifesta i incontestable envers l'androide principal s'havia apoderat d'ell. Tot depenia de Baty, tot havia depès d'ell des del principi. Fins ara només havia trobat i retirat manifestacions de mal averany del propi Baty Ara tocava Baty mateix. La por va créixer i el va envoltat per complet, ara que l'havia permès acostar-se a la seva ment conscient.</p>
<p>—No hi puc anar sense tu —va dir—. Ni tan sols sortir d'aquí. Polokov va venir a buscar-me. Garland, en definitiva, també.</p>
<p>—Creus que Roy Baty et buscarà? —Rachael va deixar a la tauleta el seu got buit, es va incorporar, va buscar alguna cosa a la seva espatlla i va desprendre el sostenidor. Amb agilitat se'l va treure. No aconseguia mantenir-se dreta i això li feia riure—. A la bossa tinc un mecanisme que la nostra fàbrica automàtica de Mart produeix com a un dis... —va fer una ganyota— daixonses de seguretat d'emergència que s'utilitza en les inspeccions de rutina de cada nou androide. Agafa'l. Sembla una ostra. Ja el veuràs.</p>
<p>Rick va començar a buscar a la bossa. Com qualsevol noia humana, Rachael tenia tota mena d'objectes inconcebibles, i ell escorcollava interminablement.</p>
<p>Mentrestant, ella s'havia tret les botes i abaixat la cremallera dels pantalons. Ara, es balancejava sobre un peu, recollia amb l'altre la peça caiguda i la llançava a l'altre extrem de l'habitació. Després queia sobre el llit i rodolava buscant el seu got, que accidentalment havia tirat sobre la catifa.</p>
<p>—Merda —va dir, i altre vegada es va aixecar sense gaire estabilitat. En calces, mirava a Rick, enfeinat amb la bossa. I amb una curosa deliberació, va obrir el llit, s'hi va posar i es va tapar.</p>
<p>—És això? —Rick alçava una esfera metàl·lica amb un botó allargat sobresortint.</p>
<p>—Això provoca la catalèpsia en els androides —va dir Rachael, amb els ulls tancats—. Durant uns segons. Suspèn la respiració. També la vostra, però els humans poden funcionar sense respirar, o transpirar? uns minuts. En canvi el nervi vague d'un androide...</p>
<p>—Ja ho sé. El sistema nerviós autònom d'un androide no pot obrir i tancar el pas amb tanta flexibilitat com el nostre. Però això només pot servir per a cinc o sis segons.</p>
<p>—Més que suficient per salvar-te la vida —va mormolar Rachael, que es va incorporar i es va asseure al llit—. Si Roy Baty apareix, n'hi ha prou amb prémer el botó. I mentre ell es queda congelat, sense aire a la sang, mentre les seves cèl·lules cerebrals es deterioren, el mates amb el teu làser.</p>
<p>—A la teva bossa n'hi ha un.</p>
<p>—És fals. Els androides no poden utilitzar làser —Rachael va badallar, amb els ulls altra vegada tancats.</p>
<p>Rick es va acostar al llit.</p>
<p>Rachael es va cargolar fins quedar boca avall, amb el rostre enfonsat al blanc llençol de sota.</p>
<p>—És un llit net, noble, virginal —va dir—. Només una nena neta, noble, virginal... —va reflexionar—. Els androides no poden tenir nens —És una pèrdua greu?</p>
<p>Rick la va despullar del tot, deixant exposades les seves natges clares i fresques.</p>
<p>—Ens perdem alguna cosa? —va repetir ella—. No ho puc saber. Com és tenir un fill? I com és néixer? Nosaltres no ho fem, no creixem. En comptes de morir de vells o malalties anem desgastant-nos. Com formigues, això és el que som. No parlo de tu, sinó de mi. Màquines quitinoses, amb reflexos, que no viuen de veritat —va moure el cap de costat i va dir amb veu sonora—: No estic viva! No te'n aniràs al llit amb una dona. No et sentis decebut, vols? Alguna vegada has fet l'amor amb una androide?</p>
<p>—No —va respondre ell mentre es treia la camisa i la corbata.</p>
<p>—Tinc entès, pel que m'han dit, que és més convincent si no ho penses gaire. Però si hi penses massa, si reflexiones sobre el que estàs fent... llavors no funciona. Per raons... ehem, fisiològiques. Inclinant-se, la va besar a l'espatlla nua.</p>
<p>—Gràcies, Rick —va dir suaument—. Recorda: no pensis, simplement fes-ho. No et posis filosòfic. Perquè des d'un punt de vista filosòfic és depriment. Per als dos.</p>
<p>—Més tard aniré a buscar a Roy Baty —va dir ell—. I necessitaré que m'acompanyis. Sé que el làser que tens a la bossa és...</p>
<p>—Creus que retiraré algun androide per tu?</p>
<p>—Crec que, a pesar del que m'has dit, m'ajudaràs en tot el que puguis. Si no, no estaria ara en aquest llit.</p>
<p>—M'agrades —va respondre Rachael—. Si entrés en una habitació i veiés una butaca entapissada amb la teva pell marcaria un punt molt alt a l'escala de Voigt-Kampff.</p>
<p>Aquesta nit retiraré una androide Nexus-6 que és exactament igual a aquesta noia nua, va pensar Rick mentre apagava la llum. Déu meu, és el que deia Phil Resch. Primer ves-te'n al llit amb ella, i després mata-la.</p>
<p>—No puc —va dir retrocedint.</p>
<p>—Jo voldria —va dir Rachael. Li tremolava la veu.</p>
<p>—No és por tu. És per Pris Stratton, i per el que li haig de fer.</p>
<p>—No som la mateixa, i a mi no m'importa Pris Stratton. Escolta —Rachael va girar i es va incorporar a la penombra. Rick podia entreveure la figura elegant de petits pits—. Vine, i jo me'n ocuparé de la Pris, vols? No és possible estar tan a prop i que després...</p>
<p>—Gràcies —va replicar Rick.</p>
<p>L'agraïment, sens dubte degut en part al bourbon, li va fer un nus a la gola. Dos, va pensar. Només n'he de retirar dos. Als Baty. Ho faria Rachael? Evidentment. Els androides pensaven i actuaven així. I tot i així, mai no havia vist res igual.</p>
<p>—Vine al llit. Ràpid —va ordenar Rachael.</p>
<p>Rick va entrar al llit.&nbsp;</p>
</body>
</html>