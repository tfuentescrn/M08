<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XIII</h3>
<p class="primer"><span class="capital">C</span>om un arc de pur foc, John R. Isidore travessava el cel de la tarda mentre tornava a casa seva. Em pregunto si encara estarà allà, es va dir. En aquell vell pis de kippel, mirant l'Amic Buster a la TV i tremolant de por cada vegada que cregui escoltar passos al passadís. Inclús els meus.</p>
<p>Havia passat per una botiga de mercat negre. Al seu costat al seient hi havia una bossa plena de coses delicioses com formatge de soja, préssecs madurs, formatge tou i pudent, que es gronxaven quan accelerava o frenava el seu cotxe aeri. Com aquella tarda estava nerviós, conduïa una mica de forma erràtica. I el seu cotxe recentment reparat tossia i trontollava com abans de dur-lo a arranjar. Merda, va pensar Isidore.</p>
<p>L'olor dels préssecs i el formatge s'arremolinava a l'interior del cotxe i omplia de plaer el seu nas. Tot rareses en les que havia invertit dugues setmanes de salari, que havia demanat avançades al senyor Sloat. A més a més, sota el seient, on no podia rodar ni trencar-se, hi havia una ampolla de Chablis. Isidore l'havia tinguda guardada en un dipòsit de seguretat del Bank of América, sense vendre-la, a pesar de les avantatjoses ofertes rebudes pel cas de que alguna vegada aparegués una noia. La qual cosa no havia passat fins el moment.</p>
<p>El terrat del seu edifici, desert, ple de deixalles, el va deprimir com de costum. Mentre baixava i entrava a l'ascensor va limitar la seva visió perifèrica per concentrar-se en els valuosos objectes que portava: la bossa i l'ampolla, per assegurar-se de no ensopegar amb cap escombraria i precipitar-se en un abisme econòmic. Quan l'ascensor va arribar, carinant, no va baixar fins al seu pis sinó al nivell inferior on residia ara la nova ocupant, Pris Stratton. Va trucar a la seva porta, colpejant amb el caire de l'ampolla de vi, mentre el seu cor bategava bojament. &nbsp;</p>
<p>—Qui és? —a pesar de que la porta l'amortia, la veu era clara. I el seu to espantat era, tot i així, agut com una navalla.</p>
<p>—Sóc J. R. Isidore —va dir, amb la nova autoritat que havia adquirit recentment gràcies al videòfon del senyor Sloat—. Porto algunes coses bones, i penso que podríem organitzar junts un sopar bastant raonable.</p>
<p>La porta es va entreobrir una mica. No hi havia llums a l'interior. Pris va examinar el fosc passadís.</p>
<p>—Sembla vostè diferent —va dir—. Més adult.</p>
<p>—He hagut de realitzar alguns assumptes de rutina durant les meves hores de treball. El normal. Si em pe-pe-permet vostè passar...</p>
<p>—Pot explicar-m'ho —tot i així, va deixar la porta suficientment oberta per a que ell pogués entrar. I al veure el que duia, va deixar escapar una exclamació. En el seu rostre es va encendre una entremaliada i exuberant alegria que gairebé d'immediat fou reemplaçada per una letal amargor. Les seves faccions semblaven de ciment i l'alegria es va esvair.</p>
<p>—Què passa? —va preguntar Isidore. Va deixar la bossa i l'ampolla a la cuina i va tornar corrents al costat de la noia. En to monocord, Pris va respondre:</p>
<p>—No sóc capaç d'apreciar això.</p>
<p>—Per què?</p>
<p>—Oh —es va arronsar d'espatlles, amb les mans a les butxaques de la seva falda pesada i bastant antiquada—. Algun dia li ho diré —va alçar la mirada—. De qualsevol manera, ha sigut vostè molt amable. Ara m'agradaria que marxés, no tinc ànims per veure ningú —es va moure cap a la porta de la sala de forma casual, arrossegava els peus i semblava esgotada, com si les seves reserves d'energia s'haguessin acabat.</p>
<p>—Jo sé què li passa —va dir ell.</p>
<p>—Sí? —va obrir la porta. La seva veu anava tornant-se encara més gastada, seca i estèril.</p>
<p>—No té amics. Està molt pitjor que quan la he vist de matí, i això és perquè...</p>
<p>—Tinc amics —a la seva veu va sorgir una sobtada autoritat. Va recobrar l'energia—. O si més no els tenia. Set. Era suficient per començar, però ara els caçarecompenses han tingut temps d'iniciar la seva feina. Així que algun d'ells, potser tots, estaran morts —va anar cap a la finestra, va mirar la foscor i les poques llums disseminades aquí i allà—. Potser sigui la darrera supervivent de nosaltres vuit.</p>
<p>—Què és un caçarecompenses?</p>
<p>—Ah, sí. Se suposa que la gent no ho sap. Un caçarecompenses és un assassí professional al que se li dona una llista de persones que ha de matar. Se li paga una suma. Tinc entès que la tarifa habitual és de mil dòlars per cadascuna. I normalment té un contracte amb una ciutat, així que també rep un salari, que es manté baix per a que l'home tingui un incentiu.</p>
<p>—Està vostè segura? —va preguntar Isidore.</p>
<p>—Sí. Vol dir que si té un incentiu? Doncs sí, el té. Li agrada fer el que fa.</p>
<p>—Això no és possible —va respondre Isidore. Mai havia sentit parlar d'una cosa com aquesta. Per exemple, l'Amic Buster mai ho ha mencionat —. No concorda amb l'actual ètica merceriana —va senyalar—. Totes les vides són una; "cap home és una illa", com va dir Shakespeare en els temps antics.</p>
<p>—No; va ser John Donne.</p>
<p>Isidore va gesticular amb agitació.</p>
<p>—És el pitjor que he sentit mai dir. No pot trucar a la policia?</p>
<p>—No.</p>
<p>—I l'estan seguint? Algú pot venir aquí a matar-la? —estava entenent per què la noia es mostrava tan reservada—. No m'estranya que tingui por i que no vulgui veure ningú —però va pensar: deu ser una al·lucinada, una psicòtica amb deliris de persecució. Dany cerebral provocat per la pols radioactiva. Potser sigui una especial—. Jo els atacaré primer —va dir.</p>
<p>—Amb què? —la noia va somriure dèbilment, mostrant les seves dents petites però blanques.</p>
<p>—Aconseguiré una llicència per utilitzar un raig làser. No és difícil quan un viu aquí, on no hi ha ningú. La policia no hi patrulla i se suposa que tothom deu defensar-se sol.</p>
<p>—I quan estigui a la feina?</p>
<p>—Demanaré vacances.</p>
<p>—Moltes gràcies, J. R. Isidore. Però si els caçarecompenses han enxampat als altres, a Max Polokov, a Garland. a Luba, a Hasking i a Roy Baty —es va interrompre—, Roy i Irmgard Baty... Si ells han mort, ja res m'importa. Son els meus millors amics. Per què no he tingut notícies d'ells? —va deixar anar una furiosa maledicció.</p>
<p>A la cuina, Isidore va trobar plates, bols, gots polsosos, sense utilitzar des de feia temps. Va començar a rentar-los a la pica, deixant córrer l'aigua calenta acolorida pel rovell, fins que es va aclarir. Pris va aparèixer i es va acostar a la taula. Ell va obrir l'ampolla de Chablis, i va repartir els préssecs, el formatge i el tofu.</p>
<p>—Què és aquesta cosa blanca? —va dir ella assenyalant.</p>
<p>—Està fet de soja. M'agradaria tenir una mica de... —va callar ruboritzat—. Abans es menjava amb salsa de carn.</p>
<p>—Aquests són els error que cometen els androides —va mormolar Pris—. Per això es delaten —es va acostar a Isidore, es va aturar al seu costat i li va passar el braç per la cintura, per sorpresa, oprimint-se contra ell per un segon—. Vull una mica de préssec —va dir, i va agafar delicadament amb els seus llargs dits un tall mòrbid i relliscós de color entre taronja i rosat. Mentre se'l menjava va començar a plorar, fredes llàgrimes baixaven per les seves galtes i queien sobre el seu pit. Com Isidore no sabia què fer, va continuar repartint els aliments—. Al diable amb tot —va dir Pris, apartant-se d'ell i començant a caminar lentament, amb passes mesurades, per l'habitació—. T'ho explicaré. Nosaltres vivíem a Mart. Per això he conegut els androides —la seva veu tremolava, però va aconseguir continuar. Òbviament era molt important per a ella tenir algú amb qui conservar.</p>
<p>—I les úniques persones que vostè coneix a la Terra —va dir Isidore—, són els seus amics immigrants.</p>
<p>—Ens coneixíem abans del viatge, vivíem tots prop de Nova Nova York. Roy Baty i Irmgard tenien una farmàcia; ell és farmacèutic i ella se'n ocupa de cremes i cosmètics. Les dones de Mart estan obligades a utilitzar una quantitat de condicionadors per la pell. I jo —va vacil·lar—, prenia drogues que em passava Roy. Al principi les necessitava perquè... De totes formes és un lloc horrible —amb gest violent va indicar les habitacions—. Vostè pensa que jo pateixo perquè em sento sola. Però això no és res. Tot Mart és un lloc solitari. Molt pitjor.</p>
<p>—I els androides, no són una companyia? He sentit un anunci... jo creia que els androides ajudaven —Isidore es va asseure i va menjar, ella va alçar el seu got de vi i va beure sense mostrar cap expressió.</p>
<p>—Els androides també se senten sols —va respondre Pris.</p>
<p>—Li agrada el vi?</p>
<p>—És molt bo —Pris va deixar el got sobre la taula.</p>
<p>—És la primera ampolla que veig en tres anys.</p>
<p>—Vam tornar —va continuar ella—, perquè ningú deuria viure allà. No ha estat mai un lloc habitable, al menys durant els darrers mil milions d'anys. És tan vell..., se sent a les pedres, aquella terrible antiguitat. Al principi, Roy em donava drogues. Jo aconseguia sobreviure gràcies a un nou analgèsic sintètic, la silenicina. I llavors vaig conèixer Horst Hartman, que tenia una botiga de segells, d'antics segells de correu. Hi ha molt de temps disponible i un necessita un passatemps, alguna cosa que entretingui infinitament l'atenció. I Horst va aconseguir que jo m'interessés per la ficció pre-colonial.</p>
<p>—Vol dir llibres antics?</p>
<p>—Narracions de viatges espacials, escrites abans dels viatges espacials.</p>
<p>—I com podia haver narracions abans que...?</p>
<p>—Els escriptors en sabien.</p>
<p>—Però, en què es basaven?</p>
<p>—En la imaginació. Moltes vegades s'equivocaven. Per exemple, explicaven que Venus era una jungla paradisíaca amb enormes monstres i dones amb cuirasses brillants —Pris el va mirar—. No li agrada la idea? Dones de llargues trenes roses i refulgents plaques pectorals de la mida de melons?</p>
<p>—No —va respondre Isidore.</p>
<p>—Irmgard es rossa, però petita —va continuar Pris—. Doncs bé, sigui com sigui, es possible guanyar fortunes amb el contraban de ficció pre-colonial, de revistes, llibres i pel·lícules, a Mart. No hi ha cosa més excitant que llegir històries de ciutats i empreses industrials immenses o d'una colonització veritablement reeixida. Un s'imagina com podria haver estat tot. Com hauria d'haver sigut Mart. Els canals...</p>
<p>—Canals? —Isidore recordava remotament haver llegit alguna cosa al respecte. Antigament es pensava que hi havia canals, a Mart.</p>
<p>—Creuaven el planeta en totes direccions —va seguir Pris—. I d'altres contes parlen d'éssers infinitament savis, d'altres estrelles. I d'altres, de la Terra en el futur, a la nostra època, i més endavant. Quan ja no hi hagi més pols radioactiva.</p>
<p>—I llegir això, no fa que un se senti pitjor? —va preguntar Isidore.</p>
<p>—No —va respondre senzillament Pris.</p>
<p>—Ha portat algun material de lectura pre-colonial? —va pensar que podria llegir alguna cosa.</p>
<p>—Aquí no té valor, no està de moda. I de totes maneres, les biblioteques n'estan farcides. Nosaltres els aconseguim així, es roba a les biblioteques de la Terra i s'envia per coet automàtic a Mart. I una està vagarejant per la nit i de sobte veu una llampada, i un coet arriba i s'obre i del seu interior es vesen les velles revistes de ficció pre-colonial. Una fortuna. I per descomptat, les llegim abans de vendre-les —cada vegada li entusiasmava més el tema—. I de totes...</p>
<p>Un cop a la porta.</p>
<p>Empal·lidint, Pris va xiuxiuejar:</p>
<p>—No puc obrir. No faci soroll, no es mogui —va intentar escoltar—. Em pregunto si he tancat la porta —va dir amb veu gairebé inaudible—. Espero que sí —els seus ulls, molt grans, es van fixar en ell, com si li preguessin que convertís el seu desig en realitat.</p>
<p>Una veu distant va dir:</p>
<p>—Pris, estàs aquí?</p>
<p>—Som Irmgard i Roy —va dir una veu d'home —. Vam rebre el teu missatge.</p>
<p>Pris es va aixecar, va anar fins al dormitori i va reaparèixer amb paper i llapis. Va tornar a asseure's i va esgarrapar unes paraules: «Vagi a la porta».</p>
<p>Isidore, nerviosament, va agafar el llapis i va escriure: «Que els hi dic?».</p>
<p>Pris va respondre: «Miri si de veritat són ells».</p>
<p>Isidore es va dirigir al menjador.«Com m'ho faré per saber si són ells?». Va obrir la porta.</p>
<p>Hi havia dues persones. Una dona petita, d'ulls blaus i cabell ros clar, amb un encís que evocava el de Greta Garbo. L'home era més alt, els seus ulls eren intel·ligents, però els seus aplatats trets mongòlics li donaven un aire brutal. La dona vestia un abric a la moda, botes altes brillants i pantalons, l'home duia una camisa arrugada i uns pantalons tacats, com si busqués deliberadament un aspecte vulgar. Va somriure a Isidore, però els seus ulls petits, brillants, eren fugissers.</p>
<p>—Estem buscant... —va dir la rossa petita, i en aquell moment va mirar més enllà d'Isidore i el seu rostre es va il·luminar de felicitat. Va passar veloçment al costat de l'home, exclamant—: Pris! Com estàs?</p>
<p>Isidore es va girar. Les dues dones s'abraçaven. Es va apartar i va entrar l'ombrívol i corpulent Roy Baty, amb el seu somrís torçat i inexpressiu.</p>
</body>
</html>