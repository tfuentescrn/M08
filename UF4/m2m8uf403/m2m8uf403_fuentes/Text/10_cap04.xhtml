<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL IV</h3>
<p class="primer"><span class="capital">P</span>otser em preocupa que hem pugui passar el mateix que a Dave —va conjecturar Rick Deckard—. Un replicant el suficient intel·ligent com per ferir-lo també em pot vèncer a mi. Però no sembla que fos això.</p>
<p>—Veig que ha portat les dades de la nova unitat cerebral —va dir l'inspector Bryant, penjat al videòfon.</p>
<p>—Sí, m'he assabentat pels rumors. Quants replicants són i fins on va arribar en Dave?</p>
<p>—Vuit, per ara —va dir Bryant, mirant les seves notes—. Dave en va enxampar dos.</p>
<p>—I els sis restants estan aquí, a Califòrnia del Nord?</p>
<p>—Pel que sabem, sí. Dave ho creu. D'això és del que parlava amb ell. Tinc les seves notes, estan a l'escriptori. Diu que tot el que sabia hi és aquí.—Bryant va palmejar una pila de papers. Pel que semblava no se'l veia gaire inclinat a passar les notes a Rick. Per alguna raó continuava fullejant-les, amb les celles arrufades, mentre es passava la llengua pels llavis.</p>
<p>—No tinc res a la meva agenda —va dir Rick—. Estic llest per reemplaçar a Dave.</p>
<p>Bryant, pensatiu, va replicar:</p>
<p>—Dave va utilitzar l'escala modificada de Voigt-Kampff per posar a prova als sospitosos. Vostè entén, deu entendre, que aquest test no és aplicable específicament a les unitats cerebrals. Cap test no ho és. Tot el que tenim és l'escala de Voigt, modificada per Kampff fa tres anys —va fer una pausa meditativa—. Dave la considera adequada. Potser ho sigui. Però li suggeriria una cosa abans de que comenci a perseguir a aquells sis —va colpejar novament els papers—. Voli a Seattle i parli amb la gent de Rosen. Faci que li donin una mostra representativa dels tipus d'androides que empren la nova unitat Nexus-6.</p>
<p>—… per sotmetre'ls al Voigt-Kampff? —va preguntar Rick.</p>
<p>—Sona tan fàcil —va mig dir-se.</p>
<p>—Com?</p>
<p>—Crec que jo mateix parlaré amb l'organització Rosen, mentre vostè va de camí —va afegir Bryant. Després va mirar en silenci a Rick. A la fi va grunyir, es va mossegar una ungla i finalment va decidir el que volia dir—. Estudiaré amb ells la possibilitat d'incloure diversos humans juntament amb els seus nous androides. Serà una decisió conjunta, meva i dels fabricants. Tot estarà arranjat per quan vostè hi arribi —va assenyalar bruscament a Rick amb aire sever—. és la primera vegada que farà de caçarecompenses principal. Dave en sap molt. Té anys d'experiència.</p>
<p>—Jo també —va respondre Rick, tens.</p>
<p>—Vostè ha tingut missions encarregades per Dave. Ell sempre decidia quins casos se li confiaven i quins no. Però ara té a les seves mans sis que ell pensava retirar, i un d'ells se les ha arranjat per a enxampar-lo a ell primer. Aquest. —Bryant va girar les notes per què Rick pogués veure-ho— Max Polokov.—va dir. O almenys aquest és el nom que es dona a si mateix. Suposant que Dave tingués raó. Tot, tota aquesta llista es basa en aquesta suposició. I tot i així l'escala modificada de Voigt-Kampff només es va aplicar als tres primers, als dos que Dave va retirar i després a Polokov. Aquest va disparar contra Dave mentre li feia el test..</p>
<p>—El que demostra que Dave tenia raó —va contestar Rick—. D'altra manera, Polokov no hauria tingut cap motiu.</p>
<p>—Vagi a Seattle —va ordenar Bryant—. No parli el primer, jo m'ocuparé. I escolti —es va posar dempeus i va encarar a Rick serenament—. Si quan estigui provant allà l'escala Voigt-Kampff algun dels humans no l'aconsegueix superar…</p>
<p>—Això no pot passar —va respondre Rick.</p>
<p>—Un dia, fa unes setmanes, vaig parlar amb Dave d'això. Ell pensava el mateix. Jo havia rebut un memoràndum de la policia soviètica, la WPO, que ha circulat per la Terra i per les colònies. Un grup de psiquiatres de Leningrad va demanar a la WPO que apliqués el mètode de perfil de la personalitat més modern i precís per determinar la presència d'un androide, o sigui l'escala de Voigt-Kampff, a un grup curosament seleccionat de pacients humans, esquizoides i esquizofrènics. Especialment aquells que revelen allò que es diu un "aplanament de l'afecte". Segurament haurà sentit parlar d'allò...</p>
<p>—És allò que mesura l'escala, específicament —va dir Rick.</p>
<p>—Llavors ja sap per què estan preocupats.</p>
<p>—El problema ha existit sempre. Des que per primera vegada vam trobar androides que es feien passar per humans. Vostè coneix el consens de l'opinió policial per l'article de Lurie Kampff, escrit fa vuit anys: El bloqueig de l'assumpció de rols en l'esquizofrènic no deteriorat. Kampff distingia entre la facultat empàtica disminuïda del malalt mental humà i la superficialment similar, però...</p>
<p>—Els psiquiatres de Leningrad —va interrompre Bryant— creuen que una petita porció d'éssers humans no podria passar la prova de Voigt-Kampff. Si els sotmetés vostè al test en el curs d'una feina policial, quedarien classificats com a robots humanoides. Més tard es descobriria l'error, però ja estarien morts —va callar, en espera de la resposta de Rick.</p>
<p>—Però aquelles persones deurien estar a…</p>
<p>—A institucions —va continuar Bryant—. No podrien moure's en el món exterior, i certament es notaria que són psicòtics greus. Tret que la seva malaltia s'hagués manifestat recent i bruscament, i ningú ho hagués observat encara. Això podria passar.</p>
<p>—Una vegada de cada milió —va objectar Rick. Però ho havia entès.</p>
<p>El que li preocupa a Dave —va dir Bryant— és aquest aspecte del tipus avançat Nexus-6. L'organització Rosen ens havia assegurat, com vostè sap, que era possible distingir un Nexus-6 amb els tests estàndard de perfil. Els vam creure. Ara ens veiem forçats, com sabíem que passaria, a determinar-ho pel nostre compte. Això és el que farà vostè a Seattle. Ja comprèn que la cosa pot sortir malament de dues maneres: si no és possible catalogar tots els robots humanoides, no tenim un instrument d'anàlisi segur, i mai descobrirem els que ja s'han escapat. I si classifica com a androide un subjecte humà... Seria lamentable. —Bryant el va mirar fredament—, tot i que ningú, i certament tampoc la Rosen Association, publicaria la notícia. En realitat, podem romandre immòbils per temps indefinit, encara que serà necessari informar la WPO, que tanmateix avisarà a Leningrad. Arribarà un moment en que l'afer esclatarà, però en aquell moment potser hàgim desenvolupat un test millor —va agafar el videòfon—. Sortirà ara mateix? Utilitzi un cotxe del departament i el combustible dels nostres sortidors.</p>
<p>—Puc endur-me les notes de Dave Holden? —va demanar Rick, aixecant-se—. Voldria llegir-les pel camí.</p>
<p>—Esperarem fins que hagi provat el test a Seattle —va respondre Bryant. Rick va notar que el to de la seva veu era curiosament despietat.</p>
<p>Quan el cotxe aeri del departament de policia va aparcar al terrat de l'edifici de la Rosen Association a Seattle, una noia l'esperava. De cabell negre i esvelta, amb les noves i enormes ulleres per filtrar la pols, es va acostar al cotxe amb les mans enfonsades a les butxaques d'un llarg abric a ratlles de colors vius. A la seva cara petita, de trets ben definits, hi havia una expressió de desgrat.</p>
<p>—Passa res? —va preguntar Rick al baixar.</p>
<p>La noia va respondre indirectament.</p>
<p>—No ho sé. Alguna cosa relacionada amb la forma en que ens han parlat pel telèfon. No té importància —li va donar la mà, que ell va agafar reflexivament—. Sóc Rachael Rosen. Vostè és el senyor Deckard, oi?</p>
<p>—No ha estat idea meva.</p>
<p>—Bé, és el que ens va dir l'inspector Bryant. Però oficialment vostè és el departament de policia de San Francisco, i no creu que la nostra activitat sigui un servei públic —el va mirar per sota les seves llargues pestanyes fosques, probablement artificials.</p>
<p>—Un robot humanoide és com qualsevol altra màquina —va respondre Rick—. Pot oscil·lar entre el benefici i el risc ràpidament. Com a benefici no és el nostre assumpte.</p>
<p>—Però sí com a risc —va dir Rachael Rosen—. És veritat, senyor Deckard, que vostè és un caçarecompenses? De mala gana, Rick va arrunsar les espatlles i va assentir.</p>
<p>—Considera que un androide és una cosa inert —va continuar la noia—. Quelcom que es pot “retirar”, com s'acostuma a dir.</p>
<p>—Ja està seleccionat el grup? M'agradaria…</p>
<p>Rick va callar quan de sobte va veure els animals.</p>
<p>Es va donar compte que una poderosa corporació podia ser capaç, per descomptat, de permetre's una cosa com aquella. I en el fons, òbviament, havia previst una col·lecció com aquella; no sentia sorpresa sinó més bé una mena d'ansietat. Es va apartar de la noia en silenci i es va dirigir als corrals. Ja podia sentir les diverses olors, centenars de criatures dempeus o ajagudes o, com el que semblava un ós rentador, adormides.</p>
<p>Mai en la seva vida havia vist un ós rentador Coneixia l'animal per les pel·lícules 3-D que emetia la televisió. Per alguna raó la pols havia afectat aquella espècie tant com a les aus, de les que gairebé no en quedaven supervivents. Va agafar automàticament el seu desgastat exemplar del Sidney i va buscar l'ós rentador. Els preus estaven, no cal dir-ho, en cursiva. Com en el cas dels cavalls perxerons no hi havia cap en el mercat, a cap preu. El catàleg Sidney es limitava a reproduir la xifra de la darrera venda. Era astronòmica.</p>
<p>—Es diu Bill —va dir la noia des de darrere—. Bill, l'ós rentador. El vam comprar l'any passat a una corporació subsidiària —va assenyalar alguna cosa al lluny.</p>
<p>Rick va veure llavors una companyia de guàrdies armats amb petites metralladores Skoda de tir ràpid. Els ulls dels guàrdies estaven fixos en ell. I el meu cotxe llueix ben a la vista les insígnies dels vehicles policials..., va pensar.</p>
<p>—Un fabricant d'androides —va observar, pensatiu— inverteix els seus excedents en animals vius.</p>
<p>—Miri el mussol —va dir Rachael Rosen—. Allà. Vaig a despertar-lo —va indicar una gàvia a certa distància. En el seu centre hi havia un arbre mort.</p>
<p>—No queden mussols, —va començar a dir—. O això ens han dit. Sidney els classifica en el seu catàleg com a extints, va pensar, duen l'E, aquella lletra petita i precisa. Mentre la noia s'avançava, va comprovar que estava encertat. Sidney mai s'equivoca, es va dir. En quina altra cosa podem confiar?</p>
<p>—És artificial —va exclamar de sobte amb certesa. Però la seva decepció era intensa i aguda.</p>
<p>—No —va somriure ella, i Rick va veure que les seves dents petites i ordenades eren tan blanques com negres eren el cabell i els ulls.</p>
<p>—Però la llista de Sidney —va objectar, tractant d'ensenyar-li el catàleg, per demostrar-li-ho.</p>
<p>—No comprem a Sidnney —va respondre Rachael—, ni a cap venedor d'animals. Les nostres compres són privades i no comuniquem el preu. A més a més tenim els nostres propis naturalistes. En aquest moment estan treballant al Canadà. Allà encara queden boscos relativament grans. Si més no suficient per a animals petits i alguna o altra au.</p>
<p>Durant un llarg temps va contemplar el mussol, que dormisquejava a la seva branca. Mil pensaments van brollar de la seva ment, pensaments sobre la guerra, sobre els dies en que els mussols queien del cel. Va recordar com a la seva infantesa es descobria que espècie rere espècie s'extingia i com els diaris n'informaven a diari, les guineus un matí, els teixons al següent, fins que al final la gent va deixar de llegir aquells perpetus obituaris..</p>
<p>Va pensar també en la seva necessitat d'un animal de veritat. Una vegada més es manifestava l'odi que li inspirava la seva ovella elèctrica, de la que devia tenir cura i atendre com si estigués viva. La tirania dels objectes, va pensar. Ella no sap que jo existeixo. Com als androides li manca la capacitat d'apreciar l'existència d'un altre ésser. Mai abans no havia pensat en la semblança entre els animals elèctrics i els replicants. Un animal elèctric era una forma inferior, un robot de menor qualitat. O a l'inrevés, un androide era una versió altament desenvolupada del pseudoanimal. Les dues idees li repugnaven.</p>
<p>—Si venguessin el seu mussol —va dir—, quant demanarien i quant estarien disposats a rebaixar?</p>
<p>—Mai vendríem el nostre mussol —Rachael el va contemplar amb una barreja de plaer i pietat; o això va llegir en la seva expressió—. I encara que ho féssim mai no podria pagar el preu. Quin animal té a casa?</p>
<p>—Una ovella —va respondre ell—. Una Suffolk de cara negra.</p>
<p>—Llavors deuria sentir-se feliç.</p>
<p>—Sóc feliç —va dir ell—. És que sempre havia volgut un mussol, inclús abans de que tots morissin… Excepte el seu —es va corregir.</p>
<p>—El nostre programa intensiu actual i el nostre pla global, preveuen l'obtenció d'un altre mussol —va afegir ella—, per aparellar-lo amb Scrappy —va assenyalar l'au endormiscada a la seva perxa que per un instant va obrir els ulls, unes esquerdes grogues que es van esvair quan va reprendre el seu repòs. El seu pit va pujar i baixar visiblement, com si el mussol, en el seu hipnòtic estat, hagués sospirat.</p>
<p>Apartant-se de la imatge, que havia afegit amargura a la seva anterior reacció de sorpresa i anhel, Rick va dir: &nbsp;&nbsp;</p>
<p>—Voldria començar la prova. Podem baixar?</p>
<p>—El meu oncle ha rebut la trucada del seu cap i probablement ja…</p>
<p>—El seu oncle? Una corporació d'aquestes dimensions és un negoci familiar?</p>
<p>Rachael va continuar la seva frase:</p>
<p>—… l'oncle Eldon haurà reunit un grup d'androides i un de control. Som-hi —es va dirigir a l'ascensor sense mirar enrere, introduint novament amb violència les mans a les butxaques del seu abric.</p>
<p>Rick va vacil·lar un moment abans de seguir-la fins que al final ho va fer.</p>
<p>—Què té vostè en contra de mi? —va preguntar mentre descendien.</p>
<p>Ella va reflexionar, com si no ho hagués pensat abans.</p>
<p>—Doncs bé —va dir—, vostè, un empleat d'un petit departament policial es troba en una situació única. Comprèn el que vull dir? —li va llençar una mirada de reüll plena de malícia.</p>
<p>—Quina part de la seva producció actual representa els androides equipats amb el Nexus-6?</p>
<p>—El total —va respondre Rachael.</p>
<p>—Estic segur de que l'escala Voigt-Kampff podrà descobrir-los.</p>
<p>—I si no és així haurem de retirar del mercat tots els models de Nexus-6—els seus ulls negres refulgien mentre s'obrien les portes de l'ascensor aturat—. I tot per què la policia no pot resoldre una cosa tan simple com la detecció d'una minúscula quantitat de Nexus-6 que…</p>
<p>Un home gran, elegant i magre, es va atansar a ells amb la mà estesa. El seu rostre mostrava una expressió d'hostilitat, com si de sobte tot hagués començat a desenvolupar-se massa ràpid.</p>
<p>—Sóc Eldon Rosen —va dir mentre feia una estreta de mans a Rick—. Escolti, Deckard: vostè se'n adona de que no manufacturem res aquí a la Terra, oi? Simplement no podem trucar a producció i demanar una sèrie diferent d'articles. No es que no ens proposem o no vulguem col·laborar amb vostès. De totes formes ho he fet millor que he sabut —la seva mà esquerra, tremolosa, va fregar el seu cabell, que començava a esclarissar-se.</p>
<p>Rick va indicar el seu maletí i va dir:</p>
<p>—Estic preparat per començar.</p>
<p>El nerviosisme de Rosen va incrementar la confiança en si mateix.</p>
<p>Em tenen por, va pensar amb sorpresa. Inclús Rachael. Probablement podria obligar-los a abandonar la producció dels models Nexus-6. El que jo faci durant la propera elra afectarà el caràcter de les seves operacions, i pot arribar a determinar el futur de la Rosen Assotiation, aquí als Estats Units, a Rússia i a Mart.</p>
<p>Els dos membres de la família Rosen el van mirar amb aprensió i Rick va poder sentir la buidor de les seves maneres. Venint aquí havia dut amb ell el buit, conduint-lo cap el silenci de la mort econòmica. Tenen un poder desmesurat, va pensar Rick. La seva empresa és considerada un dels eixos del sistema industrial. En realitat la manufactura d'androides ha arribat a lligar-se tant amb el desenvolupament de la colonització que si aquella s'esfondrés, aquesta la seguiria immediatament. Naturalment la Rosen Association comprenia això perfectament. I Eldon Rosen en tenia plena consciència des que Harry Bryant havia trucat.</p>
<p>—No hi ha motiu per preocupar-se —va dir Rick mentre els dos Rosen el guiaven per un ampli corredor molt il·luminat. Ell mateix se sentia tranquil. La situació li agradava més que qualsevol altra que pogués recordar. Tots sabrien molt aviat el que el mètode de prova podia o no podia fer—. Si vostès no confiessin en el test de Voigt-Kampff —va observar—, probablement la seva organització hagués intentat descobrir un altre de superior. Podria dir-se que part de la responsabilitat recau sobre la Rosen Association. Sí, gràcies —li indicaren una habitació elegant, un saló encatifat, amb llums, divans i taules modernes on hi eren les darreres revistes i inclús, es va adonar, el suplement de febrer del catàleg Sidney, que ell encara no havia vist. En realitat, aquell suplement havia d'aparèixer d'aquí tres dies. Era obvi que la Rosen Association tenia una relació especial amb Sidney. Enutjat, va agafar la publicació.</p>
<p>—Això significa una violació de la confiança pública. Ningú deu tenir informació anticipada dels canvis de preu.</p>
<p>I també, segurament, violava una llei federal. Però va intentar recordar-la en va.</p>
<p>—Me'l enduré —va dir, i va guardar el suplement al seu maletí.</p>
<p>Després d'una pausa, Eldon Rosen va dir amb cansament:</p>
<p>—La nostra política no ha estat mai la d'obtenir anticipació de res com...</p>
<p>—Jo no sóc un agent de les forces de l'ordre —va interrompre Rick—. Sóc un caçarecompenses —va extreure del seu maletí l'equip Voigt-Kampff, i asseient-se a una taula baixa de pal de rosa, va començar a preparar el senzill instrument poligràfic—. Pot vostè fer passar el primer subjecte —va dir a Eldon Rosen, que semblava encara més neguitós.</p>
<p>—M'agradaria mirar —va dir Rachael, asseient-se—. Mai he vist realitzar un test d'empatia. Què mesura aquest aparell?</p>
<p>—Això —va dir Rick, sostenint enlaire un disc pla, adhesiu, d'on sortien diversos cables—, mesura la dilatació capil·lar a la regió facial. Sabem que aquesta és una resposta autònoma i primària, allò que en diem "vergonya" o "rubor" davant un estímul moralment escandalós. Això no es pot controlar voluntàriament, com passa per contra amb la conductivitat de la pell, la respiració o el ritme cardíac —li va mostrar l'altre element, d'on sortia un fi raig de llum—. I això enregistra la tensió dels músculs oculars. Al mateix temps que es produeix el fenomen del rubor hi ha generalment un petit desplaçament de…</p>
<p>—I això no es verifica als androides?</p>
<p>—Encara que des del punt de vista biològic podria arribar a produir-se, les preguntes-estímul no generen aquestes respostes.</p>
<p>—Faci'm el test —va dir Rachael.</p>
<p>—Per què? —va dir Rick, confós. Eldon Rosen va dir amb veu ronca:</p>
<p>—L'hem escollida com a primer subjecte. Podria ser una replicant. Esperem que ens ho pugui dir —es va seure amb una sèrie de moviments maldestres, va treure un cigarret, el va encendre i es va quedar observant fixament.</p>
</body>
</html>