<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XV</h3>
<p class="primer"><span class="capital">S</span>olemnement van procedir a la votació.</p>
<p>—Ens quedarem aquí —va afirmar Irmgard, decididament—. En aquest apartament, en aquest edifici.</p>
<p>—Jo voto perquè matem al senyor Isidore i marxem a un altre lloc —va dir Roy Baty; la seva dona, ell mateix i John Isidore, van mirar tensos a Pris.</p>
<p>—Jo voto perquè ens quedem —va dir en veu baixa—. Crec que el valor de J. R. per a nosaltres supera el perill de que sàpiga la veritat. És evident que no podem viure entre els éssers humans sense ser descoberts. Això va ser el que va acabar amb Polokov, amb Garland, Luba, Anders. I amb tots.</p>
<p>—Potser ells van fer el mateix que nosaltres —va suggerir Roy Baty—: confiar en algun ésser humà que els hi semblava diferent. O com has dit tu, especial.</p>
<p>—No ho podem saber —va respondre Irmgard—. Això és només una conjectura. Jo crec que ells anaven per allí —va fer un gest—, o cantaven en un escenari..., com Luba. Nosaltres confiem... Et diré en què confiem nosaltres i què és el que ens traeix, Roy. En la nostra maleïda intel·ligència superior —va mirar al seu marit; els seus pits alts i petits pujaven i baixaven amb rapidesa—. Som tan intel·ligents..., maleïda sigui, Roy. Tu estàs cometent el mateix error.</p>
<p>—Crec que Irm té raó —va dir Pris.</p>
<p>—O sigui que confiarem les nostres vides a un infradotat —Roy no va acabar la frase, i després va cedir—. Estic cansat. Ha sigut un llarg viatge, Isidore —va dir senzillament—. I no portem gaire temps aquí, infortunadament.</p>
<p>—Espero contribuir a que la vostra estada a la Terra sigui agradable —va dir Isidore, feliç. Estava segur de poder... A més a més li semblava una cosa esplèndida, la culminació de tota la seva vida. I de la nova autoritat que havia assumit aquell mateix dia al seu treball, davant el videòfon.</p>
<p>Tot just acabades les seves tasques d'aquella tarda, Rick Deckard va volar al mercat d'animals. Les botigues dels grans venedors d'animals, amb els seus enormes expositors i els seus fantàstics rètols, ocupaven diverses illes. La nova i horrible depressió que havia sofert abans,de matí, no s'havia dissipat encara. Però veure els animals i tractar amb els venedors podia perforar aquella depressió, crear en ella una falla que li permetria aïllar-la i exorcitzar-la. En d'altres moments, veure animals i assabentar-se de les costoses vendes li havia estat de gran ajuda. Potser passés això ara, també.</p>
<p>—Sí, senyor —va dir un jove venedor elegantment vestit, mentre Rick mirava els animals exposats amb una espècie de mans esbalaïment—. Ha vist alguna cosa que li agradi?</p>
<p>—Molts m'agraden —va respondre Rick—.El que em preocupa és el preu.</p>
<p>—Pot escollir vostè la modalitat de compra —va dir el venedor—. Indiqui'm què vol endur-se a casa i com ho vol pagar. Jo li duré la proposta al gerent de vendes i faré que l'aprovi.</p>
<p>—Tinc tres mil en efectiu —al final de la jornada, el departament li havia pagat la seva recompensa—. Quant val aquella família de conills?</p>
<p>—Senyor, si vostè pot fer un pagament inicial de tres mil, podria també ser propietari d'alguna cosa bastant millor que un parell de conills. Què li sembla una cabra?</p>
<p>—Mai no he pensat gaire en les cabres.</p>
<p>—Puc preguntar-li si és que això significa per a vostè sortir-se'n d'algun preu?</p>
<p>—Bé, normalment no tinc tres mil dòlars —va respondre Rick.</p>
<p>—Això és el que he pensat, senyor, quan vostè ha parlat de conills. El problema és que tothom té un conill. I m'agradaria que s'elevés vostè a la classe dels amos de cabres, com considero just. Amb franquesa, vostè se'm fa encara molt més que un amo de cabres.</p>
<p>—Quins avantatges té una cabra? El venedor d'animals va dir:</p>
<p>—L'avantatge específic d'una cabra és que se la pot ensenyar a envestir qualsevol persona que intenti robar-la.</p>
<p>—Llevat que li disparin un hipnodard i els lladres baixin per l'escalinata d'un cotxe aeri suspès... El venedor, impertèrrit, va continuar:</p>
<p>—La cabra es lleial. Posseeix un esperit lliure que cap presó pot contenir. I a més a més, hi ha un altre avantatge que potser no recordi vostè amb freqüència, quan es fa una inversió en un animal, es descobreix qualsevol matí que ha menjat alguna cosa radioactiva i s'ha mort. A una cabra no li afecten els aliments quasi-contaminats; pot menjar eclècticament, inclús coses que matarien una vaca o un cavall, i més específicament, un gat. Considerem que, ja que es tracta d'una inversió a llarg termini, una cabra, i en particular una femella, ofereix avantatges incomparables a tot propietari d'animals veritablement seriós.</p>
<p>—És una femella? —Rick havia vist una gran cabra negra al centre de la seva gàbia. Es va dirigir cap a ella, seguit del venedor.</p>
<p>—Sí, es una femella. Una cabra negra, núbia, molt gran, com pot veure. És una superba competidora en el mercat d'aquest any, senyor. I la tenim en oferta a un preu molt atractiu i molt, molt baix.</p>
<p>Rick va extreure el seu arrugat exemplar del Sidney i va buscar el preu de la cabra núbia negra.</p>
<p>—Pagarà vostè en efectiu? —va preguntar el venedor—. O aporta un animal usat com a part del pagament?</p>
<p>—Efectiu —va respondre Rick.</p>
<p>El venedor va escriure un preu en un paper i el va mostrar, gairebé furtivament, a Rick.</p>
<p>—És massa —va dir Rick, escrivint en el mateix paper una xifra més modesta.</p>
<p>—No podríem vendre una cabra per aquest preu —va protestar el venedor mentre escrivia una altra xifra—. Aquesta cabra no té encara un any. La seva expectativa de vida és molt elevada —li va mostrar la quantitat a Rick.</p>
<p>—Tracte fet.</p>
<p>Va signar el contracte de pagament a terminis, va lliurar els seus tres mil dòlars —totes les recompenses que havia guanyat— com a entrada, i de seguida es va trobar a si mateix en el seu cotxe aeri mentre els empleats de la botiga carregaven a bord un gran calaix amb la cabra.</p>
<p>Ara sóc l'amo d'un animal, es va dir. Un animal viu, no elèctric. Per segona vegada en la meva vida.</p>
<p>L'esgarrifava la despesa, el deute assumit. Però havia de fer-ho, es va dir. L'experiència amb Phil Resch... Dec recuperar la meva confiança, la fe en mi mateix i en la meva capacitat. Si no, no podré conservar la feina.</p>
<p>Amb mans tremoloses va elevar el seu cotxe al cel i es va dirigir a casa. Iran s'enfadarà, va pensar. La responsabilitat l'aclapararà. I com ella és la que està tot el dia a casa, gran part del manteniment quedarà en les seves mans. Novament es va sentir angoixat.</p>
<p>Quan va aterrar al terrat de casa seva es va quedar un moment al seient, tractant de bastir mentalment una justificació versemblant. És pel meu treball, va pensar, pel prestigi. No podíem seguir amb aquella ovella elèctrica: minava la meva moral. Potser pugui dir-li això a Iran.</p>
<p>Baixant del cotxe va maniobrar amb la gàbia de la cabra al seient del darrere. Amb un panteixant esforç se les va arranjar per deixar-la a terra. La cabra es va bellugar i el va mirar amb ulls brillants, però no va emetre cap so.</p>
<p>Rick es va dirigir al seu apartament seguint el familiar camí pels passadissos fins a la seva porta.</p>
<p>—Hola —va dir Iran, enfeinada amb el sopar, des de la cuina—. Per què arribes tard?</p>
<p>—Vine al terrat —li va dir—. Vull ensenyar-te una cosa.</p>
<p>—Has comprat un animal —Iran es va treure el davantal, va allisar el seu cabell en un gest maquinal i va sortir amb ell. Ambdós caminaven amb passos llargs i alegres—. Hauries d'haver-me dut amb tu a comprar-lo —va mussitar—. Tinc dret a participar en la decisió. És la compra més gran que mai...</p>
<p>—Volia donar-te una sorpresa —va respondre Rick.</p>
<p>—Has guanyat alguna recompensa —va dir ella.</p>
<p>—Sí. He retirat tres replicants —van entrar a l'ascensor i junts es van bellugar més a prop de déu—. Tenia necessitat de comprar això —va explicar—. Avui hi ha hagut coses que no han marxat bé, em refereixo a la retirada dels replicants. I no podré continuar si no tinc un animal —l'ascensor va arribar al terrat i llavors va guiar a la seva dona per la foscor de la nit cap a la gàbia. Encenent els reflectors —mantinguts per tots els residents de l'edifici— va assenyalar, silenciosament, la cabra, esperant la seva reacció.</p>
<p>—Ai, Déu meu —va dir suaument Iran. Va avançar cap a la gàbia, va mirar a l'interior i després la va rodejar per veure la cabra des de tots els angles—. És real? —va preguntar—. No és falsa?</p>
<p>—Absolutament real —va respondre ell—. Si no m'han enganyat —però això no solia passar. La multa per falsificació era enorme: dos vegades i mitja el valor total de l'animal autèntic—. No, no m'han enganyat.</p>
<p>—És una cabra —va dir Iran—. Una cabra núbia negra.</p>
<p>—I és femella —va observar Rick—. Així que més endavant podrem encreuar-la, tindrem llet i amb ella farem formatge.</p>
<p>—No podem treure-la? Posar-la amb l'ovella?</p>
<p>—Ha d'estar lligada, al menys per uns dies.</p>
<p>—Iran va dir amb una veu baixa i estranya:</p>
<p>—"Ma vida és amor i plaer". És una cançó antiga, molt antiga, de Josef Strauss. Recordes? La primera vegada que ens vam trobar —li va posar delicadament una mà a l'espatlla, es va estrènyer contra ell i el va besar—. Molt amor i plaer.</p>
<p>—Gràcies —va respondre Rick, abraçant-la.</p>
<p>—Baixem a agrair-li a Mercer. Després tornarem i li posarem un nom. Ha de tenir un nom. I potser puguis trobar una corda per lligar-la.</p>
<p>Bill Barbour, el veí, que estava atenent i pentinant la seva euga Judy, els va dir:</p>
<p>—És ben maca aquesta cabra, Deckard. Bona nit, senyora Deckard. Felicitacions. Potser tingui cabrits. I jo canviaria el meu poltre per un parell de cabrits.</p>
<p>—Gràcies —va contestar Rick. Va seguir a Iran cap a l'ascensor—. Serveix això per curar la teva depressió? —va preguntar—. La meva la cura.</p>
<p>—Naturalment. Ara podem reconèixer que l'ovella és falsa.</p>
<p>—No és indispensable —va observar ell cautelosament.</p>
<p>—Però podem —va insistir Iran—. Ara no tenim res a amagar.El que sempre havíem volgut s'ha fet realitat. És un somni! —una vegada més es va alçar de puntetes i el va besar; la seva respiració desitjosa li pessigollejava al coll. Després va prémer el botó de l'ascensor.</p>
<p>Rick va sentir com una mena d'advertència. Alguna cosa li va fer dir:</p>
<p>—No baixem encara. Quedem-nos amb la cabra. Podem asseure'ns i mirar-la, i potser donar-li de menjar. M'han donat un sac de civada per començar. I hauríem de llegir el manual d'atenció de les cabres; l'han inclòs sense càrrec. Podríem dir-li Euphemia...</p>
<p>L'ascensor havia arribat. Iran hi va entrar.</p>
<p>—Espera, Iran —va dir Rick.</p>
<p>—Seria immoral no fondre's amb Mercer en acte de gratitud —va dir Iran—. Avui he agafat les nanses de la caixa i he vençut una mica la meva depressió. Una mica, no com ara. Però tot i així he rebut una pedrada, aquí —va alçar el canell i va ensenyar a Rick un petit blau fosc—. I recordo que vaig pensar com de millor estem quan ens fonem amb Mercer. A pesar del dolor. Fa mal físicament, però estem espiritualment junts. He sentit a tota la resta que, en tot el món, es fonien en aquell moment —va retenir oberta la porta de l'ascensor—. Vine Rick. Serà només un moment. Gairebé mai et fons. I avui m'agradaria que transmetessis a tothom l'ànim en que et trobes. És una cosa que els hi deus, seria immoral que t'ho guardessis per a tu.</p>
<p>Tenia raó, per descomptat. Així que va entrar a l'ascensor i els dos van anar al seu pis.</p>
<p>Al menjador, Iran va encendre la caixa d'empatia amb el rostre animat per una alegria creixent. Com una lluna nova.</p>
<p>—Vull que tots ho sàpiguen —va dir—. Una vegada em va passar: em vaig fondre i algú acabava d'adquirir un animal. I un altre dia —els seus trets es van enfosquir per un instant; el plaer s'havia dissipat—, vaig sentir una persona a la que se li havia mort el seu animal. D'altres tenien alegries que compartir... Jo no en tenia cap, com saps; però allò va reanimar aquella persona. Un pot arribar fins a un suïcida en potència; el que un té, el que un sent...</p>
<p>—Ells rebran la nostra alegria —va replicar Rick—, però nosaltres canviarem el que sentim pel que ells senten, i la perdrem.</p>
<p>La pantalla de la caixa d'empatia mostrava un corrent de vius colors sense forma; contenint la respiració, Iran va agafar amb força les nanses.</p>
<p>—No perdrem realment el que sentim, si el tenim clarament a l'esperit. Mai has arribat a experimentar del tot la fusió, oi, Rick?</p>
<p>—Suposo que no —va contestar. Però per primera vegada comprenia el bé que la gent com Iran rebia del mercerisme. Probablement, la seva experiència amb el caçarecompenses Phil Resch havia alterat alguna diminuta sinapsi del seu cervell, havia tancat una connexió neural i obert una altra; potser allò havia iniciat una reacció en cadena—. Iran —va dir enèrgicament, apartant-la de la caixa—. Escolta; vull parlar-te de el que m'ha passat avui —la va conduir fins a un divan i li va indicar que s'assegués—. He conegut un altre caçarecompenses. Un que no coneixia, i a qui aparentment li agrada matar els androides. I per primera vegada, després d'estar amb ell, els he començat a veure d'una altra manera. Vull dir que jo abans els veia com ell.</p>
<p>—M'he fet el test, una pregunta, i he pogut verificar que he començat a sentir empatia cap als androides. Comprens el que això significa? Tu mateixa ho has dit aquest matí, "aquells pobres replicants". I per això he comprat la cabra. Mai ho havia sentit abans. Podria ser una depressió com les teves. Ara entenc com pateixes quan estàs deprimida. Jo pensava que t'agradava sentir-te així, i que sempre podies sortir de la depressió, encara que fos amb l'ajuda del controlador d'ànims. Però quan la depressió és molt profunda, no t'importa. Sents apatia, perquè has perdut tota sensació de valor. I no et fa res sentir-te millor perquè, si no vals res...</p>
<p>—I la teva feina? —la duresa del to d'Iran va fer parpellejar a Rick—. La teva feina. —va repetir Iran— A quant pugen els pagaments mensuals de la cabra?</p>
<p>Pensatiu, Rick va treure el contracte que havia signat i l'hi va donar.</p>
<p>—Tant... —va dir amb veu dèbil—, i l'interès, bon déu, només l'interès... I ho has fet perquè estaves deprimit, no per fer-me una sorpresa, com m'havies dit —li va tornar el contracte—. Està bé; no importa. De totes maneres estic contenta. M'encanta la cabra. Però serà una càrrega pesada —s'havia posat trista.</p>
<p>—Podria passar a un altra oficina —va dir Rick—. El departament s'ocupa d'unes deu activitats diferents. Puc demanar que em transfereixin a robatoris d'animals.</p>
<p>—Però els diners de les recompenses... Els necessitem, sinó s'enduran la cabra.</p>
<p>—Canviaré el contracte de trenta-sis a quaranta-vuit mesos —va agafar un bolígraf i va fer un ràpid càlcul al dors del contracte—. Això suposarà cinquanta-dos dòlars i mig menys cada mes.</p>
<p>Va sonar el videòfon.</p>
<p>—Si no haguéssim baixat —va dir Rick—, si ens haguéssim quedat al terrat amb la cabra no hauríem rebut aquesta trucada.</p>
<p>Iran es va dirigir al videòfon.</p>
<p>—De què tens por? Encara no vindran a endur-se la cabra —va agafar el receptor.</p>
<p>—És el departament.—va dir ell— Digues que no he arribat —Rick es va dirigir al dormitori.</p>
<p>—Hola —va dir Irán.</p>
<p>Rick estava pensant en els tres androides que devia estar perseguint en aquell moment, en lloc d'haver tornat a casa. A la pantalla s'havia format el rostre de Harry Bryant, i per tant ja era tard per allunyar-se'n. Es va apropar amb els músculs de les cames rígids.</p>
<p>—Sí, està aquí —deia Iran—. Ens hem comprat una cabra. Quan vindrà a veure-la, senyor Bryant? —després d'una pausa va lliurar el receptor a Rick—. Té alguna cosa urgent que dir-te —després va tornar a la caixa d'empatia, va asseure's davant d'ella i novament va agafar les nanses bessones. Immediatament es va concentrar. &nbsp;&nbsp;</p>
<p>Rick, amb el receptor a la mà, va sentir l'allunyament mental d'Iran, i la seva pròpia soledat.</p>
<p>—Hola —va dir.</p>
<p>—Tenim la pista de dos dels androides —va informar Harry Bryant. Trucava des del seu despatx, Rick podia veure el conegut escriptori cobert de documents i papers—. És evident que sabien el que ha passat. Van abandonar l'adreça que Dave ens va donar i ara estan a... Un moment —Bryant va buscar i va trobar l'adreça, mentre Rick, automàticament, agafava el bolígraf i el contracte de la cabra.</p>
<p>—Edifici Conapt 3967-C —va dir l'inspector Bryant—. Vagi cap allà l'abans que pugui. Hem de suposar que coneixen la retirada de Garland, Luft i Polokov. Per això han degut agafar un vol il·legal.</p>
<p>—Il·legal —va repetir Rick. Per salvar les seves vides.</p>
<p>—Iran m'ha explicat que s'ha comprat una cabra. Ha sigut avui mateix? Després de la feina?</p>
<p>—Mentre tornava a casa.</p>
<p>—Aniré a veure-la quan hagi retirat els androides restants. Ah, acabo de xerrar amb Dave. Li he parlat de les dificultats que havia tingut vostè, li envia les seves felicitacions i li aconsella que sigui més curós. Diu que els models Nexus-6 són més intel·ligents del que havia previst A penes podia creure que vostè n'hagués despatxat tres en un sol dia.</p>
<p>—Tres són prou per avui. No puc fer més. He de descansar.</p>
<p>—Demà hauran marxat —va senyalar l'inspector Bryant—. Marxaran de la nostra jurisdicció.</p>
<p>—No tan aviat.</p>
<p>—Vagi aquesta mateixa nit, abans no es preparin —va insistir Bryant—. No esperaran que vostè es mogui tan ràpidament.</p>
<p>—M'estaran esperant.</p>
<p>—Té por? Per què Polokov...</p>
<p>—No tinc por —va respondre Rick.</p>
<p>—Llavors, què passa?</p>
<p>—Està bé. Hi aniré —es va disposar a tallar la comunicació.</p>
<p>—Truqui'm segons tingui resultats. Estaré al meu despatx.</p>
<p>—Si els retiro, em compraré una ovella.</p>
<p>—Ja en té una. Des que el conec té una ovella.</p>
<p>—És elèctrica —va respondre Rick, i va penjar. Aquesta vegada serà una de veritat, es va dir. He de tenir-ne una com a compensació.</p>
<p>Iran estava ajupida sobre la caixa negra d'empatia, extasiada. Rick va romandre al seu costat un moment. Li va posar una mà al pit, el va sentir pujar i baixar, va sentir la vida que bategava en Iran, però ella no se'n va adonar. La fusió amb Mercer era, com sempre li passava, completa.</p>
<p>A la pantalla, la figura de Mercer, ancià, amb el seu mantell, pujava feixugament. De sobte una pedra va volar prop d'ell. Rick es va dir: Déu meu, la meva situació és pitjor. Mercer no ha de fer res aliè a si mateix. Pateix, però al menys no se'l obliga a violar la seva pròpia identitat.</p>
<p>Es va inclinar, va desprendre suaument els dits d'Iran de les nanses, la va apartar i va ocupar el seu lloc. Per primera vegada en setmanes. Era un impuls, no ho havia planejat, simplement havia succeït.</p>
<p>Un paisatge de bardisses el confrontava, una desolació. L'aire feia olor a flors salvatges. Era el desert, on mai no plou.</p>
<p>Hi havia un home. En els seus ulls adolorits brillava una llum piadosa.</p>
<p>—Mercer —va dir Rick.</p>
<p>—Sóc el teu amic —va dir l'ancià—. Però has de continuar el teu camí com si jo no existís. Ho pots entendre? —va obrir les seves mans buides.</p>
<p>—No —va contestar Rick—. No ho puc entendre. Necessito ajuda.</p>
<p>—I com podré salvar-te si no puc salvar-me? —va somriure—. Veus? No hi ha salvació.</p>
<p>—Llavors per a què serveix tot? Per a què serveixes tu?</p>
<p>—Per demostrar-te que no estàs sol —va respondre Wilbur Mercer—. Estic aquí, amb tu, i aquí estaré sempre. Ves i fes la teva feina, encara que sàpigues que està malament.</p>
<p>—Per què? —va preguntar Rick—. Per què he de fer-la? Deixaré el meu treball, emigraré.</p>
<p>—Allà on vagis, t'obligaran a fer el mal —va dir l'ancià—. Aquesta és la condició bàsica de la vida, suportar que violin la teva identitat. En algun moment, tota criatura vivent ha de fer-lo. És l'ombra última, el defecte de la creació, la maledicció que s'alimenta de tota vida, a totes les regions de l'univers.</p>
<p>—Això és tot el que pots dir-me?</p>
<p>Una pedra va siular a l'aire. Es va ajupir però el va colpejar a ell a l'orella. Va deixar anar les nanses i de nou es va trobar al menjador de casa seva, amb la seva dona i amb la caixa d'empatia. Li feia mal el cap pel cop. Es va tocar la cara i va veure que li queien grans gotes brillants de sang. Iran, amb un mocador, les va eixugar.</p>
<p>—Crec que m'alegro de que m'hagis apartat. No puc suportar les pedrades. Gràcies per rebre el cop en el meu lloc.</p>
<p>—Me'n vaig —va dir Rick.</p>
<p>—Un treball?</p>
<p>—Tres treballs —va agafar el mocador d'Iran i es va dirigir cap a la porta. Encara se sentia marejat i amb nàusees.</p>
<p>—Bona sort —va dir Iran.</p>
<p>—No n'he tret res, d'agafar-me d'aquelles nanses. Mercer m'ha parlat però no m'ha ajudat. No sap més que jo; és només un home vell que enfila una pujada fins a la seva mort.</p>
<p>—I no és aquesta la revelació?</p>
<p>—Ja la sabia aquesta revelació —va dir Rick, i va obrir la porta—. Fins després —va sortir i va tancar; Conapt 3967-C, va dir-se, llegint l'anotació al dors del contracte. Això és a fora, als suburbis, és una zona pràcticament abandonada. Bon lloc per amagar-se, excepte per l'enllumenat nocturn. Seguiré les llums, va pensar. Fototropisme, com el borinot de la mort. I després mai més. Faré una altra cosa, em guanyaré la vida d'una altra manera. Aquests tres seran els últims. Mercer té raó, dec acabar amb ells. El que passa és que no sé si podré. Dos androides junts no són un problema moral sinó un problema pràctic.</p>
<p>El més probable és que no pugui retirar-los, encara que ho intenti. Estic massa cansat i avui han passat massa coses. Potser Mercer ho sabia, potser ho pugui preveure tot.</p>
<p>Però jo sé a qui demanar ajuda. A qui me l'ha ofert abans, encara que l'hagi refusada.</p>
<p>Va arribar al terrat i un moment més tard es trobava a la cabina del seu cotxe aeri, a les fosques, marcant un número.</p>
<p>—Rosen Association —va dir una recepcionista.</p>
<p>—Rachael Rosen.</p>
<p>—Com, senyor?</p>
<p>—Vull parlar amb Rachael Rosen.</p>
<p>—La senyoreta Rosen espera...?</p>
<p>—Naturalment —va respondre. Va esperar.</p>
<p>Uns minuts després el rostre petit i fosc de Rachael Rosen apareixia a la pantalla.</p>
<p>—Hola, senyor Deckard.</p>
<p>—Està ocupada ara o podem parlar? —va preguntar—. De el que m'ha dit aquest matí a primera hora —No semblava el mateix dia. Tota una generació havia nascut i declinat des de la darrera vegada que havia parlat amb ella. I tot el pes, tota la fatiga, s'havien concentrat en el seu cos. Se sentia esgotat. Potser fos a causa de la pedra. Es va assecar amb el mocador l'orella que encara sagnava.</p>
<p>—Té un tall a l'orella —va dir Rachael—. Quina llàstima.</p>
<p>—Creia de veritat que no la trucaria, com em va dir?</p>
<p>—Li vaig dir que sense mi, algun dels Nexus-6 se li anticiparia.</p>
<p>—Doncs estava equivocada.</p>
<p>—Però em truca. Vol que vagi a San Francisco?</p>
<p>—Aquesta mateixa nit.</p>
<p>—Oh, és massa tard. Aniré demà. És un viatge d'una hora.</p>
<p>—M'han ordenat que els ataqui aquesta nit —va fer una pausa—. Dels vuit en queden tres.</p>
<p>—Té aspecte d'haver-ho passat molt malament.</p>
<p>—Si no ve aquesta nit —va dir Rick—, aniré sol i no podré retirar-los. M'acabo de comprar una cabra —va afegir—. Amb les recompenses dels tres d'avui.</p>
<p>—Oh, els éssers humans —va riure irònicament Rachael—. Les cabres fan mala olor.</p>
<p>—Només els bocs. Ho he llegit al manual d'instruccions.</p>
<p>—Està massa cansat —va observar Rachael—. Sembla ofuscat. Està segur que sap el que fa intentat aconseguir tres Nexus-6 més el mateix dia? Ningú ha retirat sis androides en un mateix dia.</p>
<p>—Franklin Powers —va respondre Rick—. Si fa o no fa, farà un any, a Chicago. I van ser set.</p>
<p>—La varietat McMillan Y-4, obsoleta —va recordar Rachael—. Això és una altra cosa. No puc, Rick. Encara ni he sopat.</p>
<p>—La necessito —va dir ell. Si no ve, crec que moriré. —Ho sé; Mercer ho sabia, ella també ho sap. I demanar res a un androide és perdre el temps, no hi ha res al seu interior que pugui ser commogut.</p>
<p>—Ho sento, Rick, però aquesta nit no. Ha de ser demà.</p>
<p>—Revenga d'androide.</p>
<p>—Per què?</p>
<p>—Perquè la vaig enxampar amb el test Voigt-Kampff.</p>
<p>—Creu això de veritat? —Rachael tenia els ulls molt oberts.</p>
<p>—Adéu —va dir Rick, i es va disposar a penjar.</p>
<p>—Escolti —va dir Rachael ràpidament—. No està utilitzant el cap.</p>
<p>—Pensa això perquè el model Nexus-6 és més intel·ligent que els éssers humans.</p>
<p>—No, de veritat, no ho entenc —va sospirar Rachael—. Estic segura de que no vol fer aquest treball aquesta nit, o potser mai. Vol que l'ajudi a retirar els tres restants? O que el convenci de no intentar-ho?</p>
<p>—Vingui aquí, i llogarem una habitació d'hotel.</p>
<p>—Per què?</p>
<p>—Per alguna cosa que he sentit dir avui —va respondre Rick, amb veu greu—. Sobre les relacions entre homes humans i dones androides. Vingui a San Francisco aquesta nit i m'oblidaré de moment dels tres fugitius. Farem una altra cosa.</p>
<p>Ella el va mirar i va contestar bruscament:</p>
<p>—Està bé, hi aniré. On el podré trobar?</p>
<p>—Al St. Francis. És l'únic hotel decent a meitat de camí que encara funciona, a Bay Area.</p>
<p>—No faci res fins que arribi.</p>
<p>—M'asseuré a l'habitació de l'hotel i veuré l'Amic Buster a la TV. La seva artista invitada en els últims tres dies ha sigut Amanda Werner. M'agrada, podria estar-me-la mirant tota la vida. Té uns pits que somriuen —va penjar i va quedar immòbil un moment, amb la ment en blanc. Per fi va sentir fred, va posar el cotxe en marxa i va volar cap a la part baixa de de San Francisco. Al St. Francis.</p>
</body>
</html>