<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL XX</h3>
<p class="primer"><span class="capital">M</span>olt bé —va dir Harry Bryant quant va saber de les notícies—. Vagi a descansar una estona. Enviaré una patrulla per recollir els cossos.</p>
<p>Rick va penjar.</p>
<p>—Els androides són ximples —va dir sense contemplacions a l'especial—. Roy Baty no podia diferenciar-me de vostè. Ha cregut que era vostè qui estava a la porta. La policia vindrà a netejar tot això, per què no es queda en un altre apartament mentre no acabin? Suposo que no voldrà quedar-se aquí, amb el que ha passat.</p>
<p>—Me'n aniré d'aquesta casa —va dir Isidore—. Buscaré algun lloc pel centre, on hi hagi més gent.</p>
<p>—Crec que hi ha un pis buit al meu edifici —va dir Rick.</p>
<p>—No vu-vu-vull viure prop de vostè.</p>
<p>—Marxi —va aconsellar Rick—. No es quedi aquí.</p>
<p>L'especial va titubejar sense saber què fer. Una serie d'expressions mudes va recórrer el seu rostre. Després es va donar la volta i va marxar. Va deixar sol a Rick.</p>
<p>Quin treball que haig de fer, es va dir Rick. Sóc un flagell, com les plagues, com la fam. Allà on vaig porto l'antiga maledicció. Mercer ho va dir. Estic obligat a fer el mal. Tot el que he fet, ha sigut sempre dolent. Des del principi. És hora d'anar-se'n a casa. Potser quan vegi a Iran, podré oblidar.</p>
<p>&nbsp;</p>
<p>Iran l'esperava al terrat de casa seva. El va mirar amb una estranya angoixa, en tots els anys que havia passat amb ella mai l'havia vist així.</p>
<p>—Ja s'ha acabat tot —va dir, i la va abraçar—. I he estat pensant si Harry Bryant no em podrà transferir a...</p>
<p>—Rick —va dir ella—. He de dir-te una cosa. Ho sento. La cabra ha mort.</p>
<p>Per alguna raó allò no el va sorprendre. Simplement el va fer sentir-se pitjor, era una mera quantitat que se sumava al pes que l'oprimia per tot arreu.</p>
<p>—Crec que hi ha una clàusula de garantia —va contestar Rick—. Si l'animal es posa malalt abans dels noranta dies, el venedor...</p>
<p>—No s'ha posat malalta. Va venir algú —Iran es va escurar el coll i va continuar amb to greu—, la va treure de la gàbia i la va dur fins a la vora del terrat.</p>
<p>—I la va llançar?</p>
<p>—Sí.</p>
<p>—Vas veure qui era?</p>
<p>—Amb tota claredat —va respondre Iran—. Barbour estava aquí encara. Va baixar amb mi i vam trucar la policia, però l'animal estava mort i ella s'havia marxat de seguida. Era una noia de cara molt jove, cabell negre, ulls negres i grans, molt prima. Duia un abric llarg d'escames, una bossa gran, com de carter. I no va fer res per evitar ser vista. Com si no l'importés.</p>
<p>—No, no li importava —va dir Rick—. A Rachael segurament no li importava que la veiessis. Sens dubte, volia que la veiessis, per a que jo sabés qui havia sigut —la va besar—. I m'has estat esperant aquí tot el temps?</p>
<p>—Només mitja hora. Ha sigut fa res, una mitja hora —Iran, amb tendresa, li va tornar el petó—. És horrible. I tan inútil...</p>
<p>Rick va tornar al seu cotxe aeri, va obrir la porta i es va instal·lar davant els comandaments.</p>
<p>—No ha sigut inútil —va respondre—. Ella tenia una raó; el que li semblava una raó —una raó d'androide, va pensar.</p>
<p>—On vas? No vols baixar i quedar-te amb mi? La TV ha donat notícies tremendes. L'Amic Buster diu que Mercer és un impostor. Què en penses, Rick? Creus que pot ser veritat?</p>
<p>—Tot és veritat —va dir Rick—. Tot el que les persones han pensat alguna vegada —va engegar el motor.</p>
<p>—Estàs bé?</p>
<p>—Estic bé —va respondre Rick, i va pensar: em moriré. Aquestes dues coses també són certes. Va tancar la porta, va fer a Iran un gest d'amor i es va elevar en el cel nocturn.</p>
<p>En altres temps hauria vist les estrelles, va pensar. Fa anys. Però ara només hi ha la pols i ningú veu mai una estrella, si més no des de la Terra. Potser allà on vaig es vegin les estrelles, es va dir mentre el cotxe guanyava velocitat i altura, i s'allunyava de San Francisco cap a la deshabitada desolació del nord. Cap a un lloc on no aniria cap criatura viva mentre no sentís que la fi havia arribat.</p>
</body>
</html>