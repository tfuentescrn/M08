<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
<title></title>
	<link href="../styles/estils.css" rel="stylesheet" type="text/css"/>
</head>
<body>
<h3>CAPÍTOL III</h3>
<p class="primer"><span class="capital">C</span>amí de la feina, Rick Deckard, com sap Déu quantes més persones solien fer, es va aturar un moment en una de les botigues d'animals més grans de San Francisco. Al centre de l'aparador, que abastava tota la mançana, hi havia un estruç dins una caixa climatitzada de plàstic transparent. Segons el rètol informatiu de la caixa, l'au acabava d'arribar del zoològic de Cleveland. Era l'únic estruç de la Costa Oest. Després d'observar-lo, Rick va romandre uns minuts contemplant el preu amb expressió greu. Després es va dirigir cap a la comissaria de policia del carrer Lombard, on va arribar amb un quart d'hora de retràs. Mentre obria la porta del seu despatx, el seu cap, l'inspector de policia Harry Bryant, el va cridar. Tenia la cara vermella, li sobresortien les orelles i vestia descuidadament; els seus ulls revelaven perspicàcia i consciència de gairebé qualsevol cosa que tingués importància.</p>
<p>—Reuneixi's amb mi a dos quarts de deu al despatx de Dave Holden —l'inspector fullejava ràpidament els papers de còpia mecanografiats que duia engrapats en un porta-retalls—. Holden està a l'Hospital Mount Zion amb una ferida de làser a la columna. Té com a mínim per a un mes, fins que aconsegueixin una d'aquelles noves seccions de columna de plàstic orgànic.</p>
<p>—Què ha passat?—va preguntar Rick, bocabadat. El dia abans el cap de caçarecompenses del departament estava perfectament. En acabar la jornada havia marxat en el seu cotxe aeri, com de costum, al seu pis situat a Nob Hill, la populosa zona de major prestigi de la ciutat.</p>
<p>Bryant va murmurar alguna cosa per sobre l'espatlla sobre dos quarts de deu al despatx de Dave, i va deixar a Rick. I quan aquest va entrar en el seu, va escoltar la veu de la seva secretària, Ann Marsten, al seu darrere.</p>
<p>—Sap què li ha passat al senyor Holden, senyor Deckard? Li han disparat —va seguir al seu cap fins a l'interior del mal ventilat i estret despatx, i va engegar la unitat de filtrat de l'aire.</p>
<p>—Sí — va respondre ell, absent.</p>
<p>—Haurà estat algun d'aquells nous replicants super-intel·ligents que està fabricant la Rosen Association —va dir la senyoreta Marsten—. Ha llegit el fullet de la companyia i el manual d'instruccions? El cervell Nexus-6 que estan utilitzant és capaç de seleccionar d'entre un camp de dos bilions de constituents o deu milions de camins neurals diferents —va abaixar la veu—. S'ha perdut la video-trucada d'aquest matí. La senyoreta Wild m'ho ha dit. Ha estat exactament a les nou, via centraleta.</p>
<p>—Han trucat aquí? —va preguntar Rick.</p>
<p>—No —va respondre la senyoreta Marsten—. El senyor Bryan ha trucat a la WPO, a Rússia, i els hi ha preguntat si tenien intenció d'enviar una protesta formal per escrit al representant a l'est de la Rosen Association.</p>
<p>—Encara vol Harry que retirin del mercat la unitat cerebral Nexus? —no li estranyava; des de la presentació de les seves característiques i estudis de rendiment a l'agost de 1991, la majoria de les agències policials que s'encarregaven d'androides fugits estava protestant—. La policia soviètica no pot fer més que nosaltres —va dir; legalment, els fabricants del Nexus-6 estaven emparats per les disposicions colonials, ja que la seva casa matriu estava a Mart—. Millor seria acceptar la nova unitat com un fet consumat. Sempre ha passat el mateix amb cada unitat cerebral millorada. Recordo els esgarips de dolor quan la gen de Sudermann va presentar el vell T-14 allà pel 89. Totes les policies de l'hemisferi occidental van clamar que cap test no podria detectar la seva presència en cas d'entrada il·legal. I en veritat va ser així durant un temps.</p>
<p>Més de cinquanta androides T-14, segons recordava, havien aconseguit arribar a la Terra d'una o altra manera, sense ser detectats durant tot un any, en alguns casos. Però després l'Institut Pavlov, de la Unió Soviètica, va elaborar un test d'empatia de Voigt, i cap androide T-14, pel que se sabia, havia aconseguit eludir-lo. &nbsp;&nbsp;</p>
<p>—Vol saber què ha dit la policia russa? —va preguntar la senyoreta Marsten—. També ho sé —la seva pigada i ataronjada cara resplendia.</p>
<p>—Li ho preguntaré a Harry Bryant —va respondre Rick, enutjat. Les xafarderies d'oficina li desagradaven perquè sempre demostraven ser millors que la veritat. Es va asseure davant la taula i intencionadament es va posar a buscar alguna cosa en un calaix. La senyoreta Marsten, entenent la indirecta, es va retirar..</p>
<p>Rick va extreure un vell i arrugat sobre de Manila. Es va reclinar enrere a la seva cadira d'estil important i va furgar en el seu interior fins que va trobar el que buscava: les dades existents sobre el Nexus-6.</p>
<p>Un moment de lectura va justificar l'afirmació de la senyoreta Marsten: el Nexus-6 posseïa efectivament els dos bilions d'elements, així com la possibilitat d'optar entre deu milions de combinacions d'activitat cerebral. En 45 centèsimes de segon un androide equipat amb aquesta estructura cerebral podia assumir una qualsevol d'entre catorze actituds de reacció. En altres paraules, els androides amb la nova unitat cerebral Nexus-6 , des d'un punt de vista pragmàtic i gens desassenyat, ultrapassaven a una considerable porció de la humanitat, encara que fos a aquells del nivell inferior. Per a bé o per a mal. En alguns casos, els criats superaven als amos. Però hi havia nous criteris, per exemple el test d'empatia de Voigt-Kampff. Un androide, per dotat que estigués en capacitat intel·lectual pura, no podia trobar el menor sentit en la fusió que experimentaven rutinàriament els seguidors del Mercerisme, i que tant ell mateix, com pràcticament tothom, inclús els capsigranys subnormals, aconseguien sense dificultat.</p>
<p>S'havia preguntat, com gairebé tots en un o altre moment, per què precisament els androides s'agitaven impotents en afrontar el test de mesura de l'empatia. Evidentment l'empatia només existia dins la comunitat humana, mentre que es podia trobar cert grau d'intel·ligència en totes les espècies, fins i tot en els aràcnids. Per començar, la facultat empàtica exigia un perfecte instint de grup. A un organisme solitari, com una aranya, de res no li valdria. De fet podria limitar la seva capacitat de supervivència al fer-la conscient del desig de viure de la seva presa. Per tant, tots els animals de presa, inclosos els més desenvolupats mamífers, els fèlids, moririen de fam..</p>
<p>En una ocasió havia pensat que l'empatia estava reservada als herbívors o als omnívors capaços de prescindir de la carn. En última instància, l'empatia esborrava les fronteres entre el caçador i la víctima, el vencedor i el derrotat. Com en el cas de la fusió amb Mercer, tots ascendien junts i una vegada acabat el cicle, queien junts a l'abisme del món-tomba. Curiosament, això semblava alguna mena d'assegurança biològica, tot i que de doble tall. Si alguna criatura experimentava alegria, la condició de tota la resta incloïa un fragment d'alegria. I si algun ésser humà patia, cap altre no podia eludir del tot el dolor. D'aquesta manera, un animal gregari com l'home podia adquirir un factor de supervivència més elevat. Un mussol o una cobra només podien destruir-se.</p>
<p>Evidentment, el robot humanoide era un predador solitari.</p>
<p>A Rick li agradava pensar així: la seva feina es tornava més acceptable. Si retirava —o sigui, matava— un replicant, no violava la norma vital establerta per Mercer. Només mataràs als assassins, havia dit Mercer l'any en que les caixes d'empatia van aparèixer a la Terra. I al mercerisme, a mesura que es desenvolupava fins a construir una teologia completa, el concepte de els que mataven, els Assassins, havia crescut insidiosament. Al mercerisme, un mal absolut estirava de l'esfilagarsat mant de l'ancià que pujava trontollant; però no se sabia qui ni què era aquella presència maligna. Un mercerià sentia el mal sense entendre'l. Dit d'una altra manera, un mercerià era lliure de situar la boirosa presència dels assassins allà on li semblés més convenient. Per a Rick Deckard, un robot humanoide fugitiu, equipat amb una intel·ligència superior a la de molts éssers humans, que hagués matat el seu amo, que no tingués consideració amb els animals, ni fos capaç de sentir alegria empàtica per l'èxit d'una altra forma de vida, ni dolor per la seva derrota, era la síntesi dels Assassins. Pensar en els animals li va dur el record de l'estruç que havia vist a la botiga. Va apartar de moment la informació referent a la unitat cerebral Nexus-6, va prendre una polsada de rapè del senyor Siddon, números 3 i 4, i va reflexionar. Després va mirar el rellotge i, veient que tenia temps, va agafar el videòfon de la seva taula i va demanar a la seva secretària:</p>
<p>—Amb la botiga d'animals Happy Dog, del carrer Sutter.</p>
<p>—Sí, senyor —va respondre la senyoreta Marsten, obrint l'agenda.</p>
<p>No poden demanar tant per aquell estruç, es va dir Rick. Esperen que hom regategi, com en els vells temps.</p>
<p>—Happy Dog —fa fer una veu masculina. A la pantalla va aparèixer una diminuta cara feliç. S'escoltaven crits d'animals.</p>
<p>—Aquell estruç que hi ha a l'aparador —va començar Rick, que jugaba amb el seu cendrer de ceràmica—. Quina seria l'entrada que demanen?</p>
<p>—Un segon —va dir el venedor d'animals, buscant bloc i bolígraf—. La tercera part del total —va reflexionar—. Puc preguntar-li, senyor, si pensa pagar una part oferint algun animal?</p>
<p>Cautelosament, Rick va respondre:</p>
<p>—Encara no ho he decidit.</p>
<p>—Diguem-ne que posem l'estruç a trenta mesos —va dir el comerciant—. A un interès molt, molt baix, el sis per cent mensual. Per tant, amb una entrada raonable, li quedaria una quota mensual de...</p>
<p>—Haurà d'abaixar el preu —va dir Rick—. Si li'n treu dos mil no hi haurà pagament a crèdit, pagaré en efectiu. —Dave Holden està fora de joc, va pensar. Això podria significar molt…, segons la quantitat de missions que hi hagi el mes vinent.</p>
<p>—Senyor —va contestar el venedor d'animals—, el preu que demanem ja és mil dòlars inferior al del catàleg. Consulti el seu Sidney. Esperaré. Desitjo que vegi per vostè mateix que el preu és el correcte.</p>
<p>Déu meu, va pensar Rick. Es manté ferm. Tot i així, per no afluixar la corda, va treure de la butxaca del seu abric el Sidney doblegat, i va buscar Estruç coma mascle-femella, jove-vell, sa-malalt, nou-usat, i va examinar els preus.</p>
<p>—Nou, mascle, jove, sa —va informar el venedor.—Trenta mil dòlars —També ell tenia el Sidney a la vista—. Estem exactament mil dòlars per sota. Llavors el pagament inicial…</p>
<p>—M'ho pensaré —va interrompre Rick—, i tornaré a trucar.</p>
<p>—… el seu nom, senyor? —va preguntar vivament el venedor.</p>
<p>—Frank Merriwell —va dir Rick.</p>
<p>—I la seva adreça, senyor Merriwell. Per si no em trobés quan torni a trucar</p>
<p>Es va inventar una adreça i va penjar el videòfon. Quants calés, va pensar. I tot i així la gent els compra. Hi ha qui disposa d'aquestes quantitats... Va agafar de nou l'aparell i va dir amb duresa:</p>
<p>—Una línia exterior, senyoreta Marsten. I no escolti la conversa, és confidencial —la va mirar severament.</p>
<p>—Sí, senyor —va replicar la secretària—. Pot marcar —es va retirar del circuit i va deixar que s'enfrontés sol al món exterior.</p>
<p>Rick va telefonar de memòria al número de la botiga d'animals falsos on havia comprat la seva falsa ovella. A la petita pantalla va aparèixer un home vestit de veterinari.</p>
<p>—Doctor McRae —va dir l'home.</p>
<p>—Sóc Deckard. Quant val un estruç elèctric?</p>
<p>—Diria que una mica menys de vuit-cents dòlars. Quan el vol? L'haurem de fer expresament, no tenim gaire comandes...</p>
<p>—El trucaré més tard —va dir Rick, i al mirar el seu rellotge va descobrir que eren ja dos quarts de deu—. Fins després —va penjar ràpid, es va aixecar i de seguida es va presentar davant la porta del despatx de l'inspector Bryant. Va passar pel davant de la recepcionista, atractiva, amb trenes de cabell platejat fins la cintura, i de la secretària de l'inspector, un antic monstre dels aiguamorts juràssics, múrria i glacial, com si fos una aparició del món-tomba. Cap de les dones no va parlar amb ell, ni ell amb elles. Va obrir la porta interior i va saludar el seu superior, que parlava pel videòfon. Es va asseure, amb les informacions sobre Nexus-6 que havia dut amb ell, i les va rellegir.</p>
<p>Se sentia deprimit. I tot i així, davant el descans forçós de Dave, el natural hauria estat que estigués al menys secrétament complagut.</p>
</body>
</html>